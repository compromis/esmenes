---
title: Reglament Espai Feminista
---

<amendable-section id="intro" title="Procés de constitució de l'Espai Feminista">

<amendable id="intro_1">

En el darrer Congrés Nacional de Més-Compromís es van aprovar la Ponència Política i els Estatuts, documents on es parla de l’emergència feminista i de la necessitat d’impulsar polítiques feministes mitjançant les quals fer un canvi polític dins del projecte valencianista de Més-Compromís.

</amendable>

<amendable id="intro_2">

Amb un caràcter transversal, des de la seua posició nuclear en l’agenda política (en el dia a dia de les institucions i en la presa de decisions), el feminisme ha de ser l’element que prioritze les persones, que treballe per a garantir-ne el respecte a la igualtat i l’equitat; la seua integritat i el seu dret democràtic a decidir.

</amendable>

<amendable id="intro_3">

En aquesta línia, l'article 27.1.l) dels Estatuts constitueix l’Espai Feminista com un òrgan de Més-Compromís, que trobem desenvolupat en el títol VII dels Estatuts.

</amendable>

<amendable id="intro_4">

L’Espai Feminista de Més-Compromís és un espai on desenvolupar el sobiranisme feminista al si de Més-Compromís. I ser el referent del nacionalisme feminista valencià. Així, en la Ponència Política s'explica que sobiranisme feminista significa poder decidir qui som (individualment), què som (col·lectivament), com i on volem anar i quins interessos volem prioritzar com a persones i com a poble. D’ací la necessitat d’un òrgan que fomente la governança amb lideratges femenins i transformadors al si de Més-Compromís.

</amendable>

<amendable id="intro_5">

El foment de la participació de les dones, la feminització del partit i les polítiques feministes són estratègiques per a Més-Compromís, de manera que transcendeixen l’organització sectorial i travessen tota l’acció política. La trajectòria de les dones dins de l'àmbit de l'esquerra valencianista ha fet possible la realitat de l’Espai Feminista en Més com «l'organització social pròpia que treballa per la igualtat de gènere», tal com diuen els Estatuts de Més-Compromís.

</amendable>

<amendable id="intro_6">

Així doncs, l’Espai Feminista és l’instrument de participació per al foment de la reunió, del debat i de la difusió del feminisme inclusiu que Més-Compromís representa.

</amendable>

</amendable-section>

<amendable-section id="0" title="L'Espai Feminista en els Estatuts de Més-Compromís">

<amendable id="0_1">

L’Espai Feminista ha de comptar amb una estructura i un funcionament que han d’atendre als articles 120-122 dels Estatut de Més-Compromís:

</amendable>

<div style="padding: 1rem; max-width: 784px;">
  
Article 120. Definició

L’Espai Feminista és l’espai de desenvolupament de la sobirania feminista al si de Més Compromís. Més Compromís entén el feminisme com un dels seus principis polítics en base al qual es defensa la igualtat de drets de totes les persones i el dret a l’autodeterminació com a subjecte polític. Així, el foment de la participació de les dones, la feminització del partit i les polítiques feministes són estratègiques per a Més-Compromís, de manera que transcendeixen l’organització sectorial i travessen tota l’acció política.
Així doncs, l’Espai Feminista és l’instrument de participació per al foment de la reunió, debat i difusió del feminisme inclusiu que Més-Compromís representa.

Article 121. Composició de l'Espai Feminista

1. Pertanyen a l’Espai Feminista totes les dones militants de Més-Compromís que manifesten expressament la voluntat de pertànyer-hi.
2. En votació en reunió plenària, l’Espai Feminista podrà decidir obrir-se a la participació de tota la militància i així passar a ser un òrgan mixt.
3. L’Espai Feminista podrà funcionar també en l’àmbit comarcal i local, per a la qual cosa comptarà amb les persones de cada àmbit que en siguen membres.

Article 122. Funcions de l'Espai Feminista i participació en els òrgans de Més Compromís

1. Seran funcions de l’Espai Feminista:

   1. Organitzar, en coordinació amb l’Executiva de l’àmbit, formació amb perspectiva feminista de caràcter mixt i no mixt, que serà com a mínim obligatòria per a les persones que siguen càrrecs de Més-Compromís, i per a la qual es dotarà l’Espai Feminista de pressupost.
   2. Generar espais mixtos i no mixtos per tal de treballar la deconstrucció dels masclismes, les noves masculinitats i l’empoderament femení, entre d’altres. Els espais seran autogestionats per les persones que els integren.
   3. Constituir, en l’àmbit nacional, una Comissió d’Igualtat que elaborarà informes i propostes relatives al compliment de la igualtat al si de Més-Compromís, per tal que siguen traslladats als òrgans del partit que considere oportuns.
   4. Organitzar actes i xarrades per a la difusió del feminisme inclusiu de Més- Compromís.

2. Les persones que representen l’Espai Feminista en els diferents òrgans del partit segons allò que determinen aquests Estatuts, seran triades d’entre les dones que hagen manifestat expressament la seua voluntat de pertànyer a l’Espai Feminista, en la reunió de l'Espai Feminista de cada àmbit, a la qual tindran l’obligació de donar compte i de traslladar informes anuals de les seues actuacions. Les representants comarcals i locals treballaran en xarxa per tal de coordinar-ne les accions.

Atenent a aquest articulat, i d’acord amb els principis de transparència, democràcia i participació,
es redacta el present Reglament de funcionament de l’Espai Feminista de Més-Compromís:

</div>

</amendable-section>

<amendable-section id="1" title="I. Naturalesa de l’Espai Feminista">

<amendable id="1_1">

La naturalesa de l’Espai Feminista és portar a terme les línies expressades en la Ponència Política de Més-Compromís, aprovada per la militància en el VIIIé Congrés Nacional, celebrat el de 27 de juny de 2021.

</amendable>

</amendable-section>

<amendable-section id="2" title="II. Composició de l’Espai Feminista">

<amendable id="2_1">

1. Són membres de l’Espai Feminista totes les dones militants de Més Compromís i totes les joves pertanyents a Joves-PV que manifesten expressament la voluntat de pertànyer-hi i amb dret de vot a partir del tercer mes de la seua militància.

</amendable>

<amendable id="2_2">

2. Ho seran igualment els altres militants de Més-Compromís, si en sessió plenària, a proposta de la Coordinadora nacional o d’un 10% de les persones membres de l’Espai Feminista, s’acorda que l’Espai Feminista siga un espai mixt.

</amendable>

<amendable id="2_3">

3. Són drets de les persones que conformen l’Espai Feminista:

   1. Participar activament en la vida interna de l’organització, amb veu i vot.
   2. Participar en l’elaboració de polítiques que pal·lien l’emergència feminista.
   3. Rebre la informació necessària per a l’activitat política interna.
   4. Participar, per mitjà del sufragi actiu, en l’elecció dels càrrecs orgànics.
   5. Participar, per mitjà del sufragi passiu, com a candidata als càrrecs orgànics.

</amendable>

<amendable id="2_4">

3 Bis. Les persones que conformen l’Espai Feminista podran exercir el seu dret a vot i representació sempre que complisquen els requisits establerts per a exercir aquests drets en els estatuts de les seues respectives organitzacions.

</amendable>

<amendable id="2_5">

4. Són deures de les persones que conformen l’Espai Feminista:
   1. Complir aquest Reglament, els Estatuts i les resolucions preses pels òrgans de representació i de govern de Més-Compromís.
   2. Participar activament en l’acció política i organitzativa assistint, dins de les seues possibilitats, als actes i a les reunions programades.
   3. Contribuir, des del seu àmbit d’influència, al creixement de l’organització i facilitar-hi la incorporació de dones.
   4. Cooperar en l’aplicació i el desenvolupament de la política feminista en l’organització.

</amendable>

</amendable-section>

<amendable-section id="3" title="III. Coordinadora nacional">

<amendable id="3_1">

1. L’Espai Feminista estarà representat, en l’àmbit de país, per la Coordinadora Nacional, que serà un òrgan col·legiat de govern. Aquest òrgan estarà format per un mínim de cinc persones i un màxim de deu, entre les quals caldrà elegir els càrrecs unipersonals de:

   - coordinadora General
   - coordinadora de Formació
   - coordinadora de la Comissió d’Igualtat
   - coordinadora de Comunicació, i
   - coordinadora Territorial.

</amendable>

<amendable id="3_2">

2. S’ establiran mecanismes per tal que, en la tria de les persones membres dels òrgans del partit, la presència orgànica de persones joves s’assolisca, com a mínim, en la mateixa proporció que en el cens de l’àmbit.

</amendable>

<amendable id="3_3">

3. L’Espai Feminista podrà funcionar també en l’àmbit comarcal i local, per a la qual cosa comptarà amb les persones de cada àmbit que en siguen membres.

</amendable>

</amendable-section>

<amendable-section id="4" title="IV. Organització comarcal i local">

<amendable id="4_1">

En l’àmbit més proper a la militància es podrà organitzar també l’Espai Feminista.

</amendable>

<amendable id="4_2">

1. En l'àmbit comarcal serà el màxim òrgan de presa de decisions en l'àmbit comarcal. Es constituirà per totes les dones militants i les joves pertanyents a Joves-PV de la comarca.

</amendable>

<amendable id="4_3">

2. En l'àmbit local és la referència territorial del col·lectiu local. Es constituirà per totes les dones militants i les joves pertanyents a Joves-PV de la localitat.

</amendable>

</amendable-section>

<amendable-section id="5" title="V. Candidatures. Elecció, presa de possessió i mandat">

<amendable id="5_1">

1. Les membres de la Coordinadora seran elegides després del Congrés Nacional en reunió plenària Nacional per mitjà dels següents mètodes:
   1. Llista tancada, el procediment serà la presentació de candidatures col·lectives. Cada membre podrà votar una única candidatura. Serà proclamada la candidatura que aconseguisca la majoria absoluta dels vots presents en primera votació. Si cap candidatura aconsegueix la majoria absoluta, les dues candidatures més votades concorreran a una segona votació en què ahuran d’aconseguir una majoria simple.
   2. Llista oberta, el procediment serà la presentació de candidatures indiviudals. De les candidatures individuals presentades seran proclamades les dues més votades. Les candidatures vàlides no proclamades constituiran una llista de suplents ordenada en funció del nombre de vots obtinguts.

</amendable>

<amendable id="5_2">

2. Per ser candidata cal ser militant de Més-Compromís amb 3 mesos d’antiguetat.

</amendable>

<amendable id="5_3">

3. Caldrà registrar les candidatures en temps i forma i defensar un projecte en el moment que es presente la candidatura davant la plenària de l’Espai Feminista nacional.

</amendable>

<amendable id="5_4">

4. Cada membre amb dret a vot podrá marcar una candidatura tancada i podrá marcar, com a màxim, 1 candidatura individual.

</amendable>

<amendable id="5_5">

5. La presa de possessió es farà efectiva una vegada proclamades les candidatures, i consistirà en el lliurament i la recepció del corresponent arqueig econòmic, la relació de compromisos pendents i la documentació administrativa i de gestió.

</amendable>

<amendable id="5_6">

6. El mandat de la Coordinadora comença en el moment de la seua presa de possessió i acaba en la presa de possessió de la següent Coordinadora.

</amendable>

<amendable id="5_7">

7. En cas de que es genere vacant a la Coordinadora per dimissió, baixa o defunció és convocarà un plenària per a cobrir aquesta vacant. Es presentaran candidatures indivuduals a la vacant que cal cobrir. Seran elegides segons el mètode que s’expressa a l’apartat 1 d’aquest article.

</amendable>

</amendable-section>

<amendable-section id="6" title="VI. Participació en òrgans de direcció i representació de Més-Compromís">

<amendable id="6_1">

1. La coordinadora nacional serà membre nat de l’Executiva Nacional, així com de la Permanent de l’Executiva Nacional. Podrà designar-se a una altra persona que puga substituir-la en aquests òrgans de Més-Compromís.

</amendable>

<amendable id="6_2">

2. Formarà part del Consell de Coordinació Política una persona nomenada per l’Espai Feminista.

</amendable>

<amendable id="6_3">

3. Formarà part del Consell de Coordinació Territorial una persona nomenada per l’Espai Feminista.

</amendable>

<amendable id="6_4">

4. La Coordinadora serà autònoma per a decidir la manera d’organitzar i coordinar la seua activitat en les àrees, secretaries o comissions (permanents o temporals) que considere adients.

</amendable>

</amendable-section>

<amendable-section id="7" title="VII. Funcions de cada coordinadora">

<amendable id="7_1">

1. Coordinadora General
   1. Direcció política de l’Espai Feminista de Més–Compromís, dins les línies marcades pel Congrés Nacional.
   2. Liderar la relació de l’Espai Feminista de Més–Compromís amb altres organitzacions polítiques, socials, cíviques i professionals en l’àmbit feminista.
   3. Representar políticament l’Espai Feminista de Més–Compromís en tots els àmbits, i exercir-ne de portaveu en aquells òrgans als que participi al sí de Més-Compromís com en altres organitzacions.
   4. Vetlar per la bona organització de l’Espai Feminista en tots els seus àmbits.
   5. Convocar les sessions ordinàries i extraordinàries de la Coordinadora Nacional.
   6. Coordinar les tasques de les diferents Àrees de l’Espai Feminista.

</amendable>

<amendable id="7_2">

2. Coordinadora de l’àrea de formació
   1. Promoure la formació de les militants, simpatitzants i col•lectius territorials per a la difusió del feminisme inclusiu de Més- Compromís.
   2. Generar accions formatives en espais mixtos i no mixtos per tal de treballar la deconstrucció dels masclismes, les noves masculinitats i l’empoderament femení, entre d’altres.
   3. Formació amb perspectiva feminista de caràcter mixt i no mixt, enfocada a les persones que siguen càrrecs de Més-Compromís.

</amendable>

<amendable id="7_3">

3. Coordinadora de la Comissió d’Igualtat
   1. Elaborarà informes i propostes relatives al compliment de la igualtat al si de Més-Compromís, per tal que siguen traslladats als òrgans del partit que considere oportuns.

</amendable>

<amendable id="7_4">

4. Coordinadora de Comunicació
   1. Coordinar l’estratègia comunicativa de l’Espai Feminista.
   2. Administrar els canals de comunicació de l’Espai Feminista.
   3. Gestionar la relació amb els mitjans de comunicació.
   4. Vetlar pel bon ús de la imatge gràfica des de la perspectiva de gènere en les xarxes socials i en el material imprès.
   5. Coordinar-se amb l’àrea d’estratègia comunicativa de Més-Compromís.

</amendable>

<amendable id="7_5">

5. Coordinadora Territorial
   1. Coordinar les polítiques en les àrees comarcals i locals de l’Espai Feminista de Més–Compromís.

</amendable>
</amendable-section>
