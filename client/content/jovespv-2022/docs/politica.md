---
title: Ponència política
---

<amendable-section id="1" title="Ara i ací">

### Joves davant les emergències

<amendable article="1_1" :is-indexable="false">

El context polític global es troba en un moment de canvis ràpids. Qualsevol anàlisi de la dinàmica de partits a nivell local, nacional o internacional varia en una quantitat de temps tan xicoteta que és impossible d’assimilar per la major part de la població. No obstant això, les situacions estructurals romanen, des de fa molt de temps ja, invariables. La joventut som el grup que més hem patit les desigualtats inherents del sistema, agreujades per unes crisis que ens han afectat de forma molt específica.

</amendable>

<amendable article="1_2" :is-indexable="false">

Les crisis cícliques del capitalisme afecten de forma molt més crua a les classes desafavorides, i els jóvens ens trobem de forma significativa entre els col·lectius en què primer la crisi de 2008 i la pandèmia després han acabat amb les expectatives d’emancipació de la immensa majoria del jovent, de classe treballadora i que veu els seus projectes vitals truncats per les polítiques d’austeritat que s’acompanyen de les crisis cícliques.

</amendable>

<amendable article="1_3" :is-indexable="false">

No hem d’oblidar que les crisis són la representació més crua dels desajustos de la injustícia del capitalisme, en què les persones treballadores i precàries paguen la conseqüència d’un model insostenible, individualista i que aliena a les persones dels seus voltants i d’allò que produeixen. El neoliberalisme, com a política que posa en el centre al capital i no a les persones, és una ideologia política que considerem incompatible amb la naturalesa social humana i amb la sostenibilitat del medi ambient. No debades, en els últims temps hem vist com la pèrdua del marge de beneficis de la minoria ha comportat una pèrdua en els drets laborals de la majoria.

</amendable>
