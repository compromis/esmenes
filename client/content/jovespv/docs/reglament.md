---
title: Reglament del Congrés
order: 0
---

<amendable-section id="PRE" title="Títol preliminar">
<amendable article="1" title="Composició">

Són membres de ple dret del IV Congrés Nacional de Joves PV - Compromís totes les persones degudament inscrites en el cens del Congrés previst en el Reglament precongressual.

</amendable>
<amendable article="2" title="Constitució">

1. El IV Congrés Nacional de Joves PV quedarà vàlidament constituït en primera convocatòria amb la meitat més una de les persones membres.
2. En qualsevol cas, el Congrés quedarà vàlidament constituït en segona convocatòria, mitja hora després de la primera, amb independència del nombre de membres presents.

</amendable>
</amendable-section>

<amendable-section id="T1" title="Títol primer. Funcions del Congrés">
<amendable article="3" title="Ordre del dia">

El Congrés tindrà el següent ordre del dia:
1. Aprovació, si escau, de l’Ordre del dia del Congrés.
2. Debat i aprovació, si escau, del Reglament del Congrés.
3. Elecció de la Mesa del Congrés.
4. Presentació i aprovació, si escau, de l’informe de gestió de la Secretaria General i la Coordinadora Nacional.
5. Debat i aprovació, si escau, dels Estatuts.
6. Debat i aprovació, si escau, de la Ponència Política.
7. Debat i aprovació, si escau, de la Ponència Estratègica.
8. Debat i modificació, si escau, del Manual d’Identitat Visual Corporativa.
9. Debat i aprovació, si escau, de propostes de resolució.
10. Elecció de la Coordinadora Nacional, la Comissió de Transparència i Garanties, la Comissió d’abordatge de violències masclistes i LGTBIfòbiques, i els i les membres del Consell Nacional de Més.
11. Cloenda.

</amendable>
<amendable article="4" title="Altres funcions">
Seran funcions del Congrés, a més de les previstes en l’Ordre del dia, totes aquelles que se’n puguen derivar de les previstes en els Estatuts vigents i el Reglament precongressual, inclosa la modificació de l’Ordre del dia.
</amendable>
</amendable-section>

<amendable-section id="T2" title="Títol segon. Mesa del Congrés">
<amendable article="5" title="Composició">

1. La Mesa del Congrés estarà formada per la Presidència, la Vicepresidència, la Secretaria i la Vicesecretaria.
2. La Mesa haurà de complir la paritat de gèneres prevista en els Estatuts vigents.

</amendable>
<amendable article="6" title="Funcions">

1. La Presidència presidirà el Congrés, dirigirà i moderarà els debats i donarà el vistiplau a l’acta.
2. La Secretaria serà responsable d'alçar l’acta de la sessió, on figuraran els acords adoptats i totes les circumstàncies que resulten procedents per al fidel reflex d’esta.
3. La Vicepresidència cobrirà les responsabilitats de la Presidència en cas de necessitat.
4.  La Vicesecretaria cobrirà les responsabilitats de la Secretaria en cas de necessitat.
5. A més, la Mesa tindrà capacitat autònoma per a distribuir-se el treball, distribuir els temps d'intervenció, procedir al recompte de votacions, així com totes les necessàries per al bon desenvolupament del Congrés i els règims d’intervencions i votacions.

</amendable>
<amendable article="7" title="Elecció">

1. Les persones que formen la Mesa del Congrés seran elegides entre els i les membres del Congrés, a proposta de la Comissió Organitzadora del Congrés.
2. Es podran fer propostes alternatives de Mesa amb el suport escrit d’un mínim del 5% de membres del Congrés. En este cas, es procedirà a votació i es proclamarà aquella que obtinga majoria absoluta de vots en primera votació o majoria simple de vots en segona.

</amendable>
<amendable article="8" title="Substitucions">

1. La Mesa del Congrés es revocarà i es procedirà a l'elecció d'una nova si així ho acorda la majoria absoluta de membres del Congrés, a proposta escrita d'un mínim del 20% de membres del Congrés.
2. En cas de dimissió d’algun o alguna membre de la Mesa es procedirà a la substitució a proposta de la mateixa. Però si la dimissió és conjunta de 3 o més components, s’haurà de procedir a l’elecció d’una nova Mesa.

</amendable>
<amendable article="9" title="Acords">

Les decisions de la Mesa del Congrés seran preses per majoria simple. En cas d’empat, la decisió serà presa pel conjunt del Congrés.

</amendable>
</amendable-section>

<amendable-section id="T3" title="Títol tercer. Règim d'intervencions">
<amendable article="10" title="Desenvolupament del debat">

Per al debat i aprovació de les ponències se seguirà el següent procediment:
1. La Mesa donarà la paraula a la persona ponent, que presentarà la ponència i farà una valoració global de les esmenes, durant un màxim de 10 minuts.
2. Seguidament podran intervindre les persones amb dret a defensar esmenes, durant un màxim de 2 minuts, donant lloc a una intervenció d'igual durada per part de la ponent.  La Mesa podrà obrir, en funció dels temps del debat, torns tancats de paraula per a qualsevol membre del Congrés, que serà conclòs per la ponent.
3. En el cas que s’haja presentat una esmena a la totalitat, esta serà debatuda abans que les esmenes parcials, i en el supòsit de prosperar, les esmenes parcials es mantindran sempre que siguen compatibles amb l’esmena a la totalitat.
4. En el cas que la persona ponent haja assumit una esmena parcial, qualsevol membre del Congrés podrà intervindre per a demanar el manteniment del text original, durant un màxim de 2 minuts, donant lloc a una intervenció d'igual durada per part de la ponent.
5. Finalment es procedirà a la votació de l'esmena debatuda.
6. Acabada la votació de les esmenes parcials, es donarà la paraula a la persona ponent, que farà una valoració global del text amb les esmenes incorporades, per un temps màxim de 10 minuts.
7. Després s'obrirà un únic torn tancat de paraula i la Mesa distribuirà el temps entre qui vulga intervindre. Clourà el debat la ponent, que disposarà del temps que li assigne la Mesa, en funció del nombre d’intervencions.
8. Finalment es procedirà a la votació de la totalitat del text.

</amendable>
<amendable article="11" title="Moderació">
Les sessions del Congrés seran moderades per la Presidència o, en cas d'absència, per la Vicepresidència de la Mesa del Congrés.
</amendable>
<amendable article="12" title="Participació">
La participació en les deliberacions i votacions és presencial i indelegable.
</amendable>
<amendable article="13" title="Ús de la paraula">
Ningú podrà fer ús de la paraula si no li ha estat concedida prèviament per la Mesa. No s'admetrà cap interrupció que no siga la de la Presidència per apel·lar a l'ordre o a la qüestió debatuda.
</amendable>
<amendable article="14" title="Qüestions d’ordre i al·lusions">

1. En qualsevol moment, qualsevol participant del Congrés podrà plantejar una qüestió d'ordre tot indicant la norma estatutària o reglamentària l'aplicació de la qual es reclame. Les qüestions d'ordre es resoldran per la Mesa, sense que per este motiu calga promoure's debat.
2. Es podran concedir torns breus de paraula per a respondre a al·lusions personals. Estos torns no superaran el temps màxim d’un minut.

</amendable>
<amendable article="15" title="Presentació de propostes de resolució i candidatures">

1. La Mesa del Congrés acceptarà propostes de resolució avalades per les signatures d'un mínim de 20 membres del Congrés. Hauran de versar sobre qüestions d'actualitat política i en cap cas sobre aspectes ja contemplats a les ponències.
2. La presentació de les propostes de resolució s’haurà de fer a la Mesa del Congrés abans de les 14:00 hores del dissabte 19 de febrer de 2022.
3. La presentació de candidatures als diversos òrgans es realitzarà a través d’un document que es posarà a disposició de les persones membres en el mateix Congrés. Esta candidatura es presentarà, signada, a la Mesa del Congrés abans de les 14:00 hores del dissabte 19 de febrer de 2022.
4. En cas que la Ponència d’Estatuts no estiga aprovada a les 14:00 hores, el termini de presentació de candidatures s’ajornarà fins 30 minuts després de l’aprovació d’esta.

</amendable>
</amendable-section>

<amendable-section id="T4" title="Títol quart. Règim de votacions">
<amendable article="16" title="Tipus de votacions">

1. Les votacions es realitzaran mitjançant el vot directe i personal; serà norma general realitzar-lo a mà alçada, excepte en aquells casos en què el 10% de les persones membres del Congrés demane el vot secret, ja siga fent arribar la petició prèviament a la persona que exercisca la Secretaria de la Mesa o sol·licitant-ho públicament en el moment de fer la votació.
2. Les votacions sobre persones seran necessàriament secretes. Tindran la consideració de votació sobre persones aquelles en què el resultat afecte directament els drets, els deures, les expectatives, l’honor o la imatge d’estes.
3. Per a l’elecció de la Mesa, la votació només serà secreta en cas d’alternativa a la proposta de la Comissió Organitzadora del Congrés o en cas que ho demane el 10% de les persones membres del Congrés.

</amendable>
<amendable article="17" title="Acords">

1. Els acords es prendran per majoria simple, excepte quan este Reglament o els Estatuts vigents establisquen altres majories.
2. La majoria simple s’entén quan els vots afirmatius superen els negatius.
3. Totes les majories s’entendran de les persones presents amb dret a vot.
4. En cas d’empat es repetirà la votació. En cas de persistir l’empat:
  1. Generalment, prevaldrà l’statu quo.
  2. Quan es tracta de l’elecció de càrrecs de representació, es resoldrà per sorteig.

</amendable>
<amendable article="18" title="Votacions">

No es podrà interrompre les votacions per cap raó. Mentre es realitza la votació, la Mesa no podrà concedir la paraula i cap persona podrà entrar al recinte de votacions ni eixir-ne, tret que la votació siga nominal i secreta. La Mesa procurarà que, a l'hora de les votacions, hi haja present a la sala el màxim nombre possible de membres del Congrés i ho anunciarà amb eixa intenció.

</amendable>
<amendable article="19" title="Recompte">

El recompte de votacions es farà en la forma que determine la Mesa. En les votacions secretes el recompte serà públic i el realitzaran els i les membres de la Mesa. En ambdós casos la Mesa podrà ajudar-se de la Comissió Organitzadora del Congrés. En acabar el recompte la Mesa proclamarà el resultat de les votacions.

</amendable>
</amendable-section>

<amendable-section id="DA" title="Disposició addicional">
<amendable id="DA1" title="Única. Interpretacions">

En cas de dubte en la interpretació d’este Reglament o que sorgisca una qüestió no prevista, correspon la seua resolució a la Mesa del Congrés, tot tenint en compte els Estatuts vigents i el Reglament precongressual i, supletòriament, els Estatuts de Més, així com els principis democràtics, l'analogia, l'equitat i la bona fe.

</amendable>
</amendable-section>

<amendable-section id="DF" title="Disposició addicional">
<amendable id="DF1" title="Única. Vigor">

Este Reglament entrà en vigor en el moment de la seua aprovació i fins al tancament de la sessió del IV Congrés Nacional de Joves PV - Compromís.

</amendable>
</amendable-section>
