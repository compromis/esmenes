---
title: Ponència Estratègica
order: 3
pdf: /docs/jovespv-2024/Ponencia_estrategica_2024.pdf
---

<amendable-section id="INTRO" title="Introducció">
<amendable id="0_0_1" last>

Quatre anys després d’aprovar la primera Ponència Estratègica de Joves PV i iniciar el camí d’acció de la nostra organització presentem la que marcarà el rumb durant els pròxims dos anys.

</amendable>
<amendable id="0_0_2">

Amb l'arribada del V Congrés de Joves PV el 2024, ens proposem avançar en aquest camí, definint les línies estratègiques que guiaran l’organització i la seua militància en els pròxims dos anys. Aquesta proposta no només serveix com a guia per a l'Assemblea Nacional i la Coordinadora Nacional, sinó també per a tots els col·lectius comarcals i locals en les seues respectives funcions.

</amendable>
<amendable id="0_0_3">

A través d'aquest ambiciós pla d'acció, hem identificat cinc eixos fonamentals: l'orgànic, el polític, el comunicatiu, l'electoral i l'institucional. Cadascun d'aquests eixos té objectius estratègics específics i línies d'actuació per aconseguir-los. És imperatiu que identifiquem les nostres fortaleses per a potenciar-les, així com les nostres debilitats i reptes per a continuar creixent i millorant com a organització, especialment després de les eleccions de l’any 2023 en què hi ha hagut una reversió en el govern de la Generalitat Valenciana. El nostre partit ha abandonat govern i ara treballem des de l’oposició: som la millor oposició contra el pitjor govern. 

</amendable>
<amendable id="0_0_4">

Tot i això, no hem d’estar decebudes perquè a molts pobles i ciutats hem aconseguit alcaldies i nombroses regidories, així com dues diputades a les Corts Valencianes que vetlaran pels interessos de les persones joves.

</amendable>
<amendable id="0_0_5">

Aquesta planificació estratègica és essencial per afrontar els reptes que ens esperen aquests pròxims dos anys i mantenir la flama de Joves PV tan encesa com ho està hui en dia.

</amendable>
<amendable id="0_0_6">

Així, aquest document proposa un procés de planificació estratègica que parteix del més bàsic i va sumant accions que ens conduiran a ser una força jove indestriable: reforçant-nos internament, teixint xarxes per a defensar la nostra ideologia, comunicant el nostre missatge polític i coordinant-nos institucionalment.
Cal subratllar que els objectius i estratègies continguts en aquesta Ponència tenen una perspectiva temporal més enllà dels pròxims dos anys, amb la finalitat d'establir metes duradores i efectives. Això significa que aquest pla pretén guiar el camí de Joves PV en el llarg termini, a més de proporcionar una direcció clara per als dos anys vinents.

</amendable>

<amendable id="0_0_7">

Finalment, és important assenyalar que aquest document té caràcter informatiu exclusivament per als membres de Joves PV i, per tant, és de caràcter privat i intern. No serà ni pot ser difós a l'exterior, sinó que estarà a disposició de tota la militància a l'Espai Compromís. La Ponència Estratègica és una eina per a establir objectius compartits i garantir que tota la militància treballe amb determinació en la mateixa direcció, amb tota la força possible.

</amendable>
</amendable-section>

<amendable-section id="1" title="1. Estratègia orgànica">
<amendable id="1_0_1">

Durant els últims anys, Joves PV ha experimentat un creixement i una consolidació com a organització política de referència per a la joventut valencianista, d’esquerres, ecologista, feminista i antifeixista del País Valencià. Aquesta ampliació i enfortiment ha d’anar acompanyada d’un enfortiment i millora de l’estructura orgànica, perquè la força del nostre projecte polític rau en les persones que en formem part.

</amendable>
<amendable id="1_0_2">

Ens enfrontem a diversos reptes interns als quals se li han de donar resposta, com la jubilació de 220 persones en els pròxims dos anys, la falta de paritat al cens de militància, l’existència de zones blanques quant a militància i zones amb molt poca presència de gent, la necessitat d’enfortiment i coordinació de tota l’estructura orgànica, la dificultat d’aconseguir que totes les persones que volen contribuir al nostre projecte puguen trobar-se acollides i troben el seu espai on participar, la necessitat que tota l’acció de l’organització tinga coherència amb els valors ideològics o la formació de la nostra militància de cara al futur electoral.

</amendable>
<amendable id="1_0_3">

Per donar resposta a aquests reptes i molts altres que aniran sorgint amb el temps, és important comptar amb una estratègia orgànica interna que faça avançar i consolidar Joves PV com un projecte polític jove de referència, basant-se en l’assemblearisme i la participació total de la militància com a valors transversals, en la formació de la militància per a liderar en un futur l’acció política del nostre partit, el treball en la implantació, dinamització i creixement, la coherència de totes les accions internes amb la nostra ponència política i la necessitat de coordinació interna en tots els àmbits i nivells existents on Joves PV té presència.

</amendable>
<amendable id="1_0_4">

Perquè esta estratègia siga el més clarificadora i eficient possible, hem diferenciat sis eixos estratègics que marcaran la vida orgànica de la nostra organització: creixement, acollida i dinamització, participació, formació, coherència política i coordinació. Estos eixos recullen objectius i línies estratègiques per a fer avançar la nostra organització.

</amendable>
<amendable-section id="1_1" title="1.1. Creixement" level="3">
<amendable id="1_1_1">

Un dels reptes que la nostra organització té al davant és el del creixement i la consolidació arreu del territori valencià. **Conquistar les zones blanques de militància constituint col·lectius en totes les comarques** és un dels objectius estratègics prioritaris, i, per la qual cosa, considerem fonamental l'elaboració d'un **Pla d'implantació** a les zones blanques (comarques de l'interior) i **d'expansió** a aquelles zones on la militància és dispersa o escassa (el Maestrat - els Ports, la Plana Alta - l'Alcalatén, el Camp de Túria - la Serrania - el Racó d'Ademús, la Costera - la Canal de Navarrés, el Vinalopó Mitjà - l'Alt Vinalopó i el Baix Vinalopó - el Baix Segura), analitzant i planificant estratègies concretes d'actuació en cada poble, ciutat o comarca per a trobar la millor manera d'aconseguir aquest creixement i implantació.

</amendable>
<amendable id="1_1_2">

En el moment actual en què Joves PV ens hem consolidat com una organització juvenil de referència políticament, socialment i culturalment al País Valencià, hem de continuar treballant en una **Estratègia de consolidació** del creixement de militància activa que ha tingut l'organització els últims dos anys per tal d'evitar el màxim possible que la implicació de la militància i l'activitat dels col·lectius disminuïsca. Per a açò, cal que la Coordinadora Nacional faça un seguiment i acompanyament molt estret tant dels col·lectius com de la militància dispersa, així com diferents accions per a aconseguir aquesta consolidació.

</amendable>
<amendable id="1_1_3">

Durant els últims anys s’ha aconseguit feminitzar la nostra organització, però caldrà continuar treballant per assolir la paritat real de la militància i reforçar perfils de dones referents que poden donar exemple i fortalesa per a noves dones joves militants. Tanmateix, s’han millorat les quotes de menors de 22 anys, però encara no garanteixen un relleu generacional, per això, s’haurà de dur a terme un pla d’implantació que acoste nova militància de col·lectius determinats.

</amendable>
<amendable id="1_1_4">

Per tal que aquest pla d’implantació siga el més efectiu possible, caldrà dividir-lo en tres eixos. Primerament, caldrà centrar-se en un eix territorial que pose com a objectiu les **zones on hi ha una militància reduïda o inexistent**, posant especial atenció a les zones de l’interior. Actualment, existeix una divisió significativa entre la quantitat de militància de la zona centre-costanera i la de l'interior, que generalment és castellanoparlant. Així mateix, caldrà tindre cura d’un segon eix: l’edat. 

</amendable>
<amendable id="1_1_5">

L’organització haurà de centrar-se en el grup d’edat d’entre 18 i 22 anys per tal de generar una militància activa i garantir el relleu generacional. L'últim punt d’aquest pla d’implantació fa referència al gènere. Durant els següents dos anys caldrà dirigir l'estratègia a augmentar la presència de dones, persones no binàries, trans i intersexuals per tal de garantir una organització diversa.

</amendable>
<amendable id="1_1_6">

Serà, per tant, imprescindible que la Coordinadora Nacional estiga pendent d'actuar en aquest sentit i **donar suport als col·lectius locals i comarcals** que volen impulsar el creixement allà on actuen. Per a açò, s'ha de treballar en **augmentar el nombre de col·lectius locals** així com fomentar el seu paper perquè són els espais on més gent propera es pot conéixer i, per tant, és més fàcil apropar-se. Així mateix, els pobles són els espais on els joves perceben encara més els problemes que els afecten, per la qual cosa és més fàcil que vulguen implicar-se per solucionar-los. Perquè el funcionament dels col·lectius locals funcione caldrà consolidar Joves PV com un espai proper i amable perquè la gent més nova, en especial de 18 a 22 anys, puga implicar-se, i també per garantir un relleu generacional en el MÉS. 

</amendable>
</amendable-section>
<amendable-section id="1_2" title="1.2. Acollida i dinamització" level="3">
<amendable id="1_2_1">

**Consolidar Joves PV com un espai on créixer, aprendre i implicar-se** és un objectiu que dota el nostre projecte polític d’un alt potencial i valor. Així, caldrà també que siga un espai on constituir una xarxa de suport, on trobar amistats fortes i on constituir una identitat compartida.

</amendable>
<amendable id="1_2_2">

Un dels reptes més interessants que afronta la nostra organització és l'arrelament de la militància i és per això que cal comptar amb eines que suposen un marc de referència per a l'acompanyament de les persones militants i simpatitzants en els diferents moments relacionats amb Joves PV. D'aquesta forma aconseguirem **acollir degudament a la militància per a implicar-la personalment i políticament.**

</amendable>
<amendable id="1_2_3">

La nostra organització disposa d’un Protocol d'acollida, **que actualment està en la seua última fase**, aprovat en l'Assemblea realitzada el 31 d'octubre de 2020 que, mitjançant un treball conjunt entre la Coordinadora Nacional i els col·lectius comarcals i locals, ha servit per a consolidar les persones que s'interessen per primera vegada en Joves PV. Però aquest protocol de benvinguda no és suficient. S'ha de treballar en l'elaboració d'un Protocol d'acollida de Joves PV que servisca com a ferramenta per a tres fases: benvinguda, implicació i desvinculació i reconeixement.

</amendable>
<amendable id="1_2_4">

Per una banda, s'ha de reforçar l'acció al voltant de la Fase de benvinguda i s'ha de continuar implementant així com treballant per a millorar-lo. Pel que fa a la **Fase d'implicació** cal tenir en compte que ha de servir per a crear un espai acollidor i motivant que faça mantenir la militància, ja que la persona militant o simpatitzant en aquesta etapa està motivada i hem de ser capaces d'aprofitar tot el seu potencial. S'ha de sentir part de l'organització i integrar-se i formar part de la vida de l'organització. Finalment, la **Fase de desvinculació i reconeixement** ha de marcar el procés intern d'eixida positiva i de realçar la tasca duta a terme, també haurà de tenir en compte la necessitat de buscar altres llocs de participació per evitar la desactivació al partit.

</amendable>
<amendable id="1_2_5">

Quan parlem de dinamització, hem de parlar de les trobades i **continuar apostant pel model de trobades com a model d'èxit d'acollida, dinamització, debat i formació**. Després de molts anys de trobades s'ha aconseguit polir un model que conjuga la dinamització interna, les accions formatives i els debats polítics. Que les trobades tinguen tots aquests elements permet que compten amb la participació de desenes de joves d'arreu del País que s'hi inscriuen amb diverses motivacions, però acaben gaudint d'una oferta completa que enforteix la nostra cultura organitzativa. Qui s'inscriu principalment per a gaudir de la festa, acaba participant en un debat sobre l'acció del valencianisme a les institucions. Qui s'inscriu per a gaudir de les dinàmiques, acaba formant-se també en visió de gènere o ecologisme o gaudint d'una visita al patrimoni històric, cultural i mediambiental de l'entorn. 

</amendable>
<amendable id="1_2_6">

En aquest sentit, cal destacar l'esforç de les diferents trobades per a donar a conéixer la nostra organització en el lloc on se celebra, com també servir d'aparador dels diferents racons del País per al conjunt de la nostra militància. És una de les millors maneres que hem trobat des de Joves PV de fer País, no des de paraules buides, sinó treballant en xarxa amb els diferents pobles i comarques.

</amendable>
<amendable id="1_2_7">

La celebració d’assemblees en el marc de les trobades garanteixen una major assistència al nostre màxim òrgan entre congressos i, per tant, enriqueixen el debat orgànic a la nostra organització.

</amendable>
<amendable id="1_2_8">

Les trobades han servit també per a estendre lligams amb altres organitzacions d'arreu de l'Estat i d'Europa, que no han dubtat a felicitar-nos i fins i tot han demanat a Joves PV ajuda per a implantar el model de trobades a les seues entitats, després de comprovar-ne l'èxit.

</amendable>
<amendable id="1_2_9">

L'evident èxit d'aquest model, però, no ens pot situar en el conformisme. Per això cal continuar incidint en el caràcter vertebrador de les trobades, impulsar l'organització d'activitats directament des dels col·lectius comarcals dins de les mateixes trobades nacionals i augmentar els mecanismes d'ajuda per a militants que viuen lluny del lloc de celebració. També, i donat el context actual, resulta imprescindible que Joves PV incorpore unes perspectives feminista i ecologista com a elements fonamentals a l'hora de plantejar i organitzar les trobades.

</amendable>
<amendable id="1_2_10">

Les trobades han de continuar sent una oferta diversa en què estiga present l'oci i la dinamització com a reclam per a atraure jovent no directament vinculat amb la nostra organització i poder créixer en implantació social i territorial.
Aquest oci haurà de ser divers per adaptar-se a les inquietuds de totes les persones participants i s'haurà de contemplar l’accessibilitat econòmica a aquestes activitats.

</amendable>
</amendable-section>
<amendable-section id="1_3" title="1.3. Participació" level="3">
<amendable id="1_3_1">

L'enfortiment i millora de l'estructura orgànica de Joves PV ha de passar pel foment i la millora de la participació de la militància en tots els aspectes i espais de l'organització. La participació ha de tindre com a eix central el procés d'aprenentatge i desenvolupament de les persones, unit al foment dels lligams i vivències entre les persones que participen i formen l'organització i la defensa dels valors, fonaments ideològics, reivindicacions... més enllà dels discursos, amb una pràctica i acció coherents.

</amendable>
<amendable id="1_3_2">

La participació com a dret a ser informades, a ser consultades i a prendre partit és un símptoma de maduració democràtica i activació col·lectiva, i aconsegueix legitimitat en les decisions, millora de les decisions, fortalesa de l'organització, així com la capacitat de localitzar persones col·laboradores disponibles.

</amendable>
<amendable id="1_3_3">

Joves PV sempre s'ha basat en l'**assemblearisme** com a fórmula de democràcia participativa que garanteix la igualtat d'oportunitats en l'accés a la informació i la presa de decisions. Així, l'assemblearisme és una eina per a prendre consciència activa de la necessitat de defensar els drets col·lectius, i no només com un fi en si mateix. És una ferramenta necessària i imprescindible per tal d'establir vincles i relacions horitzontals i transversals arreu de tot el País.

</amendable>
<amendable id="1_3_4">

Per a aconseguir aquest model cal **millorar la participació en les assemblees** com a màxim òrgan decisori i de representació nacional de Joves PV entre congressos. Han de ser espais horitzontals de democràcia directa que permeten la participació activa i constant del conjunt de l'organització, i per a açò s'han d'**utilitzar ferramentes pedagògiques que fomenten la participació real** de la militància com ara estratègies entre iguals, acompanyament en tutories o grups de discussió reduïts. L’eix essencial per a assolir aquesta participació haurà de ser la transparència mitjançant, per exemple, la participació de les comarques a les assemblees (com es fa a les CCT) per garantir un coneixement més directe i obert a la militància, de les activitats que duen a terme. Del mateix mode, es tractarà  que les diputades joves exposen les tasques que han desenvolupat, així com les iniciatives que han presentat, bé mitjançant la presència en l’ordre del dia o en el torn obert de paraula. Tot açò s’haurà de dur a terme per tal d’**apropar les institucions a la militància**.


</amendable>
<amendable id="1_3_5">

Ara bé, també s'han de **fomentar les comissions de coordinació territorial i assemblees locals i comarcals** com a espais més segurs per preparar els grans espais de participació com és l'Assemblea Nacional.

</amendable>
<amendable id="1_3_6">

Per a impulsar aquesta participació real per la qual apostem, la Coordinadora Nacional de Joves PV pot crear **grups de treball per projectes** on es puga incorporar a gent externa de la Coordinadora o de l'organització per enriquir el seu treball. A més, haurà d'implementar més **treball directe amb les comarques constituïdes.**

</amendable>
<amendable id="1_3_7">

Treballant la participació real orgànica com a eina d'aprenentatge i amb les **estratègies d'empoderament** necessàries es podrà **aconseguir que la militància participe en els col·lectius locals de Compromís** com a objectiu estratègic per a treballar els lideratges de persones joves en cada municipi del País Valencià.

</amendable>
</amendable-section>
<amendable-section id="1_4" title="1.4. Formació" level="3">
<amendable id="1_4_1">

Joves PV s’ha caracteritzat per l’aposta per la formació a la seua militància tenint en compte el moment polític en el qual ens trobàvem. Si bé anteriorment s’havia apostat per un Pla de Formació per a liderar l’acció política, marcar posicionament i servir a mode de full de ruta, també s’ha considerat la part pràctica i altre tipus de formacions com la oratòria, l’elaboració d’argumentari o formació en xarxes socials. El Parlament Jove n'és exemple i va permetre crear espais de debat i reflexió que han cohesionat i dinamitzat la nostra organització.

</amendable>
<amendable id="1_4_2">

Tant el Pla de Formació com el Parlament Jove han estat projectes d'èxit, per això la formació ha de continuar sent eix fonamental, prioritari i transversal del conjunt d'activitats de l'organització garantint que els perfils dels lideratges de Joves PV tinguen en compte que el funcionament de l’organització ha de ser horitzontal a la seua manera. Açò vol dir que els líders siguen conscients de la importància de la resta de militants per exercir les seues funcions i fer-los partícip. D'aquesta forma es buscarà fomentar que la militància es desenvolupe dins de Joves PV i puga transmetre els principis ideològics, polítics i programàtics, així com reivindicacions i posicionaments.

</amendable>
<amendable id="1_4_3">

S'han de continuar realitzant jornades de formació presencial, complint el **III Pla de Formació de Joves PV**, apostant pel model de descentralització i adequació territorial de l'activitat formativa. També s'haurà de garantir la **igualtat d'oportunitats en l'accés a la formació** amb els mecanismes econòmics i de transport necessaris. Igualment, és necessari **millorar la coordinació de l'acció formativa entre la Coordinadora Nacional i els col·lectius comarcals i locals** per a evitar duplicitats i contraprogramacions.

</amendable>
<amendable id="1_4_4">

Però també hem d'anar a més i **convertir Joves PV en una escola de formació** per tal d'aconseguir una acció transformadora en relació amb activisme, participació, ideologia, institucions, etc. Per a assolir açò, es pot avançar cap a la creació d'una **plataforma online de formació** (sense renunciar a la presencialitat) com a ferramenta amb fins educatius per a crear espais de discussió i treball, implementar comunitats virtuals i xarxes d'aprenentatge al voltant de temes d'interés i de la Ponència Política. Aquesta plataforma podrà contindre material i recursos de les formacions presencials, però també haurà de comptar amb cursos propis, formació personalitzada, adaptativa i de qualitat. D'aquesta manera es fomenta la participació i s'eliminen inconvenients temporals i territorials.

</amendable>
<amendable id="1_4_5">

Altres ferramentes que es poden utilitzar per a la formació de la militància són l'elaboració de **guies generals** que donen indicacions sobre diferents temes com pot ser per a persones regidores o sobre campanyes electorals, comunicació, etc.; i el **nanolearning**, entés com a formacions breus i accessibles mitjançant un dispositiu portàtil i que proporciona una ràfega d'aprenentatge curt sobre un tema concret, i que en l'actual societat de consum ràpid és un format que s'adapta.

</amendable>
</amendable-section>
<amendable-section id="1_5" title="1.5. Coherència política" level="3">
<amendable id="1_5_1">

Joves PV com a organització valencianista, d'esquerres, ecologista, feminista i antifeixista ha de definir estratègies i accions que traslladen aquests valors ideològics a la seua estructura i acció orgànica.

</amendable>
<amendable id="1_5_2">

Hem de continuar defensant i treballant perquè totes les estratègies internes respecten els principis de la declaració ideològica de Joves PV i fer formació perquè la gent que forma part d'aquest projecte polític defense i construïsca una organització en la qual aquests valors estiguen presents.

</amendable>
<amendable id="1_5_3">

El treball fet durant anys de lluita ha provocat que Joves PV assumisca la defensa del valencianisme i de l'esquerra, però hem de continuar avançant i **fer de  Joves PV un espai ecofriendly** amb l’execució ferma del **Pla de sostenibilitat que el darrer any es va aprovar** (que augmente la presència i influència dels criteris ambientals en la presa de decisions.)

</amendable>
<amendable id="1_5_4">

Per altra banda, també s'ha de continuar treballant per **fer de Joves PV un espai igualitari** i divers, que siga un clar reflex de la societat actual. Per fer-ho s’haurà de modificar el perfil de militància augmentant, com s’ha expressat anteriorment, la presència de dones, persones trans, no binàries i intersexuals. És cert que en els últims dos anys s'han fet grans avanços amb el **I Pla d'Igualtat i el Protocol contra les agressions masclistes i LGTBIfòbiques** de l'organització, però s'ha de continuar avançant cap a la igualtat real dins de Joves PV amb la **revisió del Pla d'Igualtat i l'ampliació del Protocol contra agressions a altres tipus d'agressions que ens allunyen de la igualtat com són les agressions racistes i xenòfobes**. 

</amendable>
</amendable-section>
<amendable-section id="1_6" title="1.6. Coordinació" level="3">
<amendable id="1_6_1">

En els últims dos anys l’estructura orgànica de Joves PV ha crescut en número de militància activa i de col·lectius comarcals i locals constituïts; fita a celebrar i estar d’enhorabona, però també per a marcar nous reptes com millorar la comunicació interna i la coordinació.

</amendable>
<amendable id="1_6_2">

A més, Joves PV es caracteritza per la descentralització organitzativa i, per tot açò, calen mecanismes que garantisquen la comunicació interna, la cohesió del discurs i l’ajuda mútua entre la Coordinadora Nacional, els col·lectius comarcals i els col·lectius locals. Però també entre els diferents òrgans de l’organització (Assemblea Nacional, Comissió de Garanties, Comissió d’Abordatge de violències masclistes i LGTBIfòbiques, Comissió de Coordinació Territorial), entre els diferents grups de treball que es conformen en l’organització i entre comarques i col·lectius locals. És a dir, una coordinació total entre tots els elements que conformen l’estructura orgànica de Joves PV. 

</amendable>
<amendable id="1_6_3">

Per tal de millorar la comunicació interna i la coordinació caldrà executar una comunicació més directa de les decisions importants i transcendentals entre la Coordinadora nacional i la militància. També és recomanable fer, mínim, dues reunions a l’any entre la Coordinadora Nacional i les comarques, on es done una comunicació bidireccional per garantir una millor coordinació. El mateix haurà de succeir entre els col·lectius locals i la Coordinadora nacional.

</amendable>
<amendable id="1_6_4">

Caldrà donar oportunitats a la militància perquè participe en grups de treballs en accions polítiques.

</amendable>
<amendable id="1_6_5">

D’aquesta forma s’estarà complint altre objectiu estratègic com és treballar la cohesió interna per a garantir la unitat d’acció.

</amendable>
</amendable-section>
</amendable-section>

<amendable-section id="2" title="2. Estratègia política">
<amendable id="2_0_1">

El canvi de paradigma de la societat valenciana ens fa replantejar-nos el nostre projecte, els nostres objectius, així com les línies i maneres d’actuació per tal d’adequar-nos als reptes als quals ens enfrontem. 

</amendable>
<amendable id="2_0_2">

Des de Joves PV, som conscients que, per tal de fer front a aquesta nova situació hem de deixar clares les relacions que volem establir tant en el plànol intern com a l’extern, és a dir, les entitats que defensen, de manera concreta i específica, les línies ideològiques de la nostra organització: defensa dels drets de les persones joves, del valencianisme, dels drets laborals, de l’ecologisme, del feminisme i de l’antifeixisme. 

</amendable>
<amendable id="2_0_3">

Caldrà establir un llistat de temes que preocupen la joventut per tal d’orientar la ponència política. Algunes d’aquestes qüestions veritablement interrelacionades seran, entre d’altres, l’habitatge, la salut mental, el transport, el treball i la precarietat laboral, la violència de gènere i el feminisme, l’auge del feixisme, les institucions i les persones que ocupen els càrrecs, el dret al temps i al descans, l’educació normativa, alternativa i les beques, el medi ambient i l’emergència climàtica, la llengua, el despoblament, la turistificació i la gentrificació i finalment, la cultura i les alternatives d’oci.

</amendable>

<amendable-section id="2_1" title="2.1. Relacions amb Més-Compromís" level="3">
<amendable id="2_1_1">

Les relacions entre Joves PV i Més-Compromís estan determinades de manera específica al Protocol de Relacions. D’una banda, Més reconeix Joves PV com la seua secció juvenil i Joves PV reconeix Més com el seu partit polític de referència i sobre el qual s’empara jurídicament. 

</amendable>
<amendable id="2_1_2">

Així doncs, ambdós es reconeixen sota una estratègia comuna amb els objectius conjunts d’implantació i creixement orgànic, dinamització de militància i col·lectius, formació política i social, acció política i institucional, i comunicació política i estratègica. 

</amendable>
<amendable id="2_1_3">

D’aquesta manera, s’ha de mantenir un contacte estable entre les persones membres de la Coordinadora Nacional de Joves PV i la Comissió Permanent de Més amb l’objectiu de tenir una bona coordinació i mostrar unitat d’acció. 

</amendable>
<amendable id="2_1_4">

D’altra banda, Més, com a partit de referència, deurà garantir el finançament de Joves PV, previst al Protocol, així com la resta de recursos personals i tècnics que estiguen previstos en el mateix. 

</amendable>
<amendable id="2_1_5">

Especialment, Més deurà tenir en compte la participació de les persones joves als seus òrgans, als de Compromís, així com la representació institucional. També l’elaboració de l’argumentari en matèria de joventut i de la matèria de joventut al programa electoral, per part de Joves PV.

</amendable>
<amendable id="2_1_6">

Finalment, per al bon funcionament i millora de les relacions entre Més i Joves PV, caldrà una revisió del protocol després del Congrés Nacional de Joves PV, per tal d’actualitzar les modificacions que hagen pogut comportar en l’àmbit estatutari i/o organitzatiu. 

</amendable>
</amendable-section>
<amendable-section id="2_2" title="2.2. Relacions amb Compromís" level="3">
<amendable id="2_2_1">

Actualment, la marca electoral en la qual s'insereix Joves PV és Compromís. La visibilitat i representació institucional és causada per eixa marca a la qual hem d’atendre i promocionar. 

</amendable>
<amendable id="2_2_2">

Joves PV ha d’aprofitar el posicionament de la marca Compromís, per donar visibilitat a la marca i als càrrecs, a la vegada que se’ns posiciona com a l’organització juvenil política referent i amb més repercussió dins de la coalició per tal de garantir la nostra presència en l’àmbit orgànic i institucional. 

</amendable>
<amendable id="2_2_3">

Així mateix, hem de tenir en compte les altres dues organitzacions juvenils que existeixen a Compromís (SOM i Joves VerdsEquo PV) amb les quals hem de tenir una relació coordinada en els espais que així es determine.

</amendable-section>
<amendable-section id="2_3" title="2.3. Relacions amb entitats de la societat civil" level="3">
<amendable id="2_3_1">

Certament, és indispensable per tal d’avançar com a organització, crear noves sinergies i enllaços amb la societat civil en general i amb entitats amb les quals compartim base comuna, en particular. 

</amendable>
<amendable id="2_3_2">

Així mateix, hem de treballar per tal d’afermar les relacions ja existents amb moltes de les entitats per tal de tenir un radi d’acció més potent, donada la situació política actual i amb el clar objectiu de tenir un discurs que arribe al conjunt de la joventut valenciana.

</amendable>
<amendable id="2_3_3">

A més a més, hem de treballar per aquestes aliances, per tal que siguen efectives, que ens visibilitzen, augmenten les nostres forces i ens posicionen com a l’organització juvenil més important del País. 

</amendable>
<amendable id="2_3_4">

Les entitats socials són una ferramenta de defensa i protecció dels drets de la ciutadania. Per tant, no ens serà possible construir un país més inclusiu i més igualitari sense la participació d’aquests agents, que conformen un motor de canvi molt potent. 
Aquesta xarxa de la qual parlem és indispensable per defensar i reivindicar els nostres valors, per això és vital que des de Joves PV es fomente també l’associacionisme dels seus membres, a banda de la relació amb les associacions. La participació activa de la nostra militància en altres entitats enfortirà la nostra organització.

</amendable>
<amendable id="2_3_5">

Ens proposem treballar juntament amb les entitats socials per a crear un espai de retroalimentació on nosaltres portem a l'agenda política les matèries sobre les quals treballem i elles ens ajuden marcant-nos l'argumentari i proporcionant-nos visibilitat en diferents àmbits.

</amendable>
<amendable-section id="2_3_1" title="2.3.1 Relacions amb entitats de la societat civil" level="4">
<amendable id="2_3_1_1">

La joventut valenciana ens unim en el Consell Valencià de la Joventut per a reivindicar a la joventut com a subjecte polític, així com la consolidació dels drets ja adquirits i l’adquisició de nous.

</amendable>
<amendable id="2_3_1_2">

El Consell Valencià de la Joventut és l'entitat que aglutina, representa i fomenta l'associacionisme juvenil valencià. Una organització pública de base privada, gestionada per associacions juvenils. És l'espai en què poder denunciar, sensibilitzar, reivindicar, avaluar el compliment dels compromisos i responsabilitats de l'administració pública amb la joventut. 

</amendable>
<amendable id="2_3_1_3">

Ara mateix, una persona representant de Joves PV forma part de la Comissió Permanent que acabarà a finals de 2025. Per tant, hem d'aglutinar els nostres esforços en **continuar tenint una persona representant a la Comissió Permanent del Consell Valencià de la Joventut**, com a símbol de la nostra lluita i compromís pels drets de les persones joves.

</amendable>
<amendable id="2_3_1_4">

A més a més, hem de prestar especial atenció als consells locals de la joventut, que són espais que aglutinen, representen i fomenten l'associacionisme juvenil dels municipis. Per a la nostra organització és cabdal tindre una representació en tots i cadascun dels consells locals, entenent-los com espais on defensar i representar la joventut i vetlar pels seus drets davant les administracions locals. Per això, ens proposem **augmentar la nostra presència en els consells locals de la joventut**, arribant als consells on no tenim representació i entrant a la Comissió Permanent dels consells on ja tenim representació.

</amendable>
</amendable-section>

<amendable-section id="2_3_2" title="2.3.2 Entitats que defensen els drets laborals i socials" level="4">
<amendable id="2_3_2_1">

La situació actual de l’habitatge i del mercat laboral es troba en una situació insostenible per la joventut. El nivell de precarització dels treballs i la impossibilitat d’accés a un habitatge ens porta, com a organització juvenil, a buscar afinitats amb altres organitzacions amb trajectòria i una base consolidada en la defensa dels drets laborals i socials com Joves CCOO PV, Intersindical Jove i Joventut Precària. 

</amendable>
<amendable id="2_3_2_2">

Joventut Precària és una associació sense ànim de lucre que lluita perquè els i les joves del País Valencià trobem el camí cap a una vida plena. Per tant, proposem la creació d'un vincle de cooperació per tal de crear una xarxa de "traspàs de coneixements" mutus.

</amendable>
<amendable id="2_3_2_3">

Intersindical Jove és la secció jove del sindicat Intersindical Valenciana, la federació de sindicats més votada a la Generalitat Valenciana. Entre els seus objectius està la defensa dels drets laborals, socials i econòmics de les treballadores i treballadors valencians, incloses les persones nouvingudes; la protecció d'uns serveis amb gestió pública i democràtica que siguen garants dels drets i la defensa de la plena normalització lingüística i de l'autogovern del País Valencià. 

</amendable>
<amendable id="2_3_2_4">

Joves CCOO PV, és la secció juvenil del sindicat CCOO PV, l’organització més nombrosa del País Valencià. Defensa les reivindicacions de les persones treballadores, i més concretament de la joventut del País.
</amendable>
<amendable id="2_3_2_5">

Hem de promoure la creació de vincles que ens ajuden a cooperar amb aquestes organitzacions per tal de lluitar per un treball digne per a la joventut i perquè es dignifiquen els nostres treballs i es reconeguen les nostres capacitats.

</amendable>
<amendable id="2_3_2_6">

Pel que fa a l'habitatge, la **manca d'associacionisme juvenil que lluite per una casa digna per a la joventut** fa que ens fixem en altres entitats i amb les quals es fa més complicat l'acostament. Per exemple, la **Plataforma d'Afectades per la Hipoteca **(PAH). És un moviment social que naix amb la intenció de donar una resposta ciutadana a la situació d'aquelles persones que comencen a no poder pagar la hipoteca i veuen com el banc els pot reclamar un deute elevadíssim, fins i tot després de perdre l'habitatge. Aquesta plataforma ha aconseguit posar en el focus mediàtic el dret a l'habitatge com un dret inherent a l'ésser humà, i on les administracions públiques tenen l'obligació de garantir-lo. A més a més, dins d'aquesta organització trobem la intersecció "STOP desahucios", encarregada de lluitar pels drets d'aquells més vulnerables en matèria d'habitatge.

</amendable>
<amendable id="2_3_2_7">

Encara més, i sobretot després de la pandèmia de la COVID-19, **la falta de salut mental s'ha posat en el focus mediàtic**, fent que aquesta ocupe lloc en els debats polítics i socials. Entitats com la Federació Salut Mental CV promouen la salut mental i sensibilitzen sobre aquest. Entenem que estrényer llaços amb aquesta entitat és necessari per a crear el nostre argumentari sobre aquestes matèries.

</amendable>
<amendable id="2_3_2_8">

També hem d’apostar per formar-nos en aquesta matèria i poder comptar amb aquesta organització i amb els col·legis professionals com a ponents a les nostres formacions en aquesta matèria per tal d’ampliar els nostres coneixements sobre aquests temes tan necessaris i integrar-ho en els nostres plans d'acció.

</amendable>
<amendable id="2_3_2_9">

Així mateix, considerem d'extrema necessitat fer esment a la diversitat cultural. Considerem que Joves PV és i ha de continuar sent una representació real de la diversitat i, per això, cal reforçar els nostres llaços amb entitats com CEA(R) PV, CIE's NO o Save The Children.

</amendable>
<amendable id="2_3_2_10">

CEA(R) PV és la Comissió d'Ajuda al Refugiat del País Valencià, que té com a objectius la defensa del dret d'asil i els drets de les persones refugiades apàtrides i migrants vulnerables, amb necessitat de protecció internacional i/o en risc d'exclusió social, al mateix temps que treballa per afavorir els processos d'integració social d'aquestes persones al País Valencià. I CIE's NO és una plataforma pel tancament dels centres d'internament a estrangers.

</amendable>
</amendable-section>

<amendable-section id="2_3_3" title="2.3.3. Entitats que defensen el valencianisme" level="4">
<amendable id="2_3_3_1">

En l'àmbit del valencianisme, considerem molt important mantindre una bona relació amb totes les entitats i una relació d'estreta cooperació amb l'**ACV Tirant lo Blanc** i la Fundació Nexe. A més, trobem que **Acció Cultural del País Valencià**-- Joves d'Acció, **Escola Valenciana** i **Plataforma per la llengua** són dues de les organitzacions amb les quals hem de mantindre una relació de cordialitat.

</amendable>
<amendable id="2_3_3_2">

Tenint en compte que amb Acció Cultural del País Valencià compartim espais com la Plataforma pel Finançament o la Comissió 9 d'Octubre, cal continuar participant i assistint a aquelles campanyes que s'ajusten al nostre marc, per potenciar-nos com a agent polític amb capacitat de propiciar relacions més estretes entre els dos espais de militància.

</amendable>
<amendable id="2_3_3_3">

Plataforma per la Llengua és una entitat que treballa per la protecció de la nostra llengua, el valencià. Cal mantindre relacions per a conéixer de prop l'estat de salut de la nostra llengua i tot el patrimoni que l'envolta.

</amendable>
<amendable id="2_3_3_4">

Escola Valenciana és una federació que aglutina moltes entitats locals, comarcals i de País en defensa de la llengua. Encara que està molt vinculada al món educatiu, és pionera en l'impuls de la música, així com el cinema en la nostra llengua i la defensa dels drets lingüístics de valencianoparlants.
</amendable>
<amendable id="2_3_3_5">

En últim lloc, trobem l'ACV Tirant lo Blanc i la Fundació Nexe, una associació cívica valenciana i una fundació de caràcter valencianista amb les quals hem col·laborat al llarg dels últims anys amb la formulació d'ideari polític i realització de seminaris, activitats formatives i projectes de gran envergadura com el documental “El Llegat” o les Trobades Nacionals d’Estiu 2022 i 2023. Aquestes col·laboracions han oferit una oportunitat a les persones membres de Joves PV perquè coneixen aquest espai, es formen amb les diferents activitats que aquesta associació organitza, així com espais de debat i reflexió al voltant de polítiques amb perspectiva sobiranista i valencianista.

</amendable>
<amendable id="2_3_3_6">

A més a més, cal fer esment a la importància que posseeix l'educació, tant formal com no formal, sent els nostres referents la Federació Valenciana d'Estudiants (FAAVEM) i Escola Valenciana en l'àmbit de l'ensenyament primari i secundari, el Bloc de l'Estudiantat Agermanat (BEA) en l'àmbit universitari, i la Federació d'Escoltisme Valencià (FEV) en l'àmbit de l'educació no formal.

</amendable>
<amendable id="2_3_3_7">

Concretament, en l’àmbit universitari haurem de marcar una estratègia pròpia per a l’ampliació de les bases del sobiranisme valencià (en període electoral universitari o fora d’ell), aprofitant la doble militància d’algunes persones de Joves PV en el BEA, encara que prioritzant la seua autonomia i naturalesa apartidista. Des de Joves PV hauríem de treballar de manera conjunta amb el BEA per tal que s’hi instaure en aquelles Universitats valencianes on no en té presència. 

</amendable>
<amendable id="2_3_3_8">

Finalment, el sobiranisme i l'internacionalisme formen part de l'ADN de la nostra organització, per això se'ns fa imprescindible **establir i augmentar vincles amb altres organitzacions internacionals sobiranistes**. Considerem estratègicament prioritari mantindre unes relacions fluides amb aquelles organitzacions que, pel seu ideari, ens resulten més pròximes (amb especial atenció a les del nostre àmbit lingüístic) i que respecten la nostra concepció del fet nacional valencià d'una manera inequívoca i sense ingerències, mostrant-nos amb naturalitat com el referent polític jove del valencianisme. Així, continuarem col·laborant amb **Mallorca Nova, Galiza Nova, Gazte Abertzaleak, Jovent Republicà, Juventudes Andalucistas, Jóvenes Andalucistas, Chobentut Aragonesista, Joves Ecosocialistes i Más Madrid Joven**.

</amendable>
<amendable id="2_3_3_9">

En l'àmbit continental i coherents amb la nostra defensa de l'Europa dels pobles s'establiran de manera prioritària relacions amb aquelles organitzacions d'esquerres integrants de les joventuts de l'**Aliança Lliure Europea Jove (EFAY)**. Les relacions han de ser d'enriquiment cultural i cooperació entre pobles, sense perdre l'objectiu de donar a conéixer i fer prevaldre les inquietuds i idiosincràsia valenciana en coherència amb l'establert en la nostra ponència política. Així mateix, donada la naturalesa diversa de l'EFAY, en què conviuen partits i organitzacions de distintes perspectives ideològiques, sempre donarem suport a aquelles que promouen la interculturalitat i el respecte mutu amb un posicionament ideològic d'esquerres.

</amendable>
<amendable id="2_3_3_10">

També en l'àrea de relacions internacionals hem de mantindre relació amb aquelles associacions, fundacions i organitzacions no governamentals que tinguen com a eix central del seu treball la defensa dels drets humans i del dret a l'autodeterminació dels pobles, com per exemple **CEAS SÀHARA (Frente Polisario)**.

</amendable>
<amendable id="2_3_3_11">

Per acabar, cal deixar constància que Joves PV trencarà les seues aliances i vincles amb qualsevol de les organitzacions anteriorment esmentades en el cas que deixara de veure reflectits els valors que respecta i representa.

</amendable>
</amendable-section>


<amendable-section id="2_3_4" title="2.3.4. Entitats que defensen el feminisme" level="4">
<amendable id="2_3_4_1">

En matèria de feminisme hem vist com en els últims mesos s'ha dividit el moviment feminista entre feministes que accepten les persones trans i feministes que no les accepten. Dins dels nostres valors entra la diversitat LGTBI+ en totes les seues formes, per la qual cosa no podem permetre'ns crear vincles amb entitats que rebutgen a les persones trans. Les nostres referents en matèria de feminisme són **Dones amb Compromís** i l'**Espai Feminista de Més**, on la participació de les dones de Joves PV ha de ser clau.

</amendable>
<amendable id="2_3_4_2">

Per això, des de Joves PV s’ha de fomentar la participació en ambdós espais, així com incidir en les campanyes del 8 de març (Dia Internacional de les Dones) i 25 de novembre (Dia Internacional contra les violències masclistes). 

</amendable>
</amendable-section>

<amendable-section id="2_3_5" title="2.3.5. Entitats que defensen l’ecologisme" level="4">
<amendable id="2_3_5_1">

L'emergència climàtica és un fet del qual ja estem vivint les seues conseqüències. És per això que cal actuar immediatament. L'entitat referent per a Joves PV en matèria d'ecologisme és el moviment **Fridays For Future** i el moviment escolta en matèria d’educació ambiental; entitats que, respectant la seua voluntat de ser apartidistes, se'ls pot convidar a la col·laboració en diferents activitats. També ha de ser una font d'argumentari al pla ecologista.

</amendable>
<amendable id="2_3_5_2">

A més, al País Valencià hi ha una **gran varietat d'associacions ecologistes**, locals i comarcals, com per exemple Salvemos Cala Mosca,  Salvem el Far, Per l'Horta o Plataforma Renfe, amb els quals es poden fer col·laboracions puntuals. Destaquem, a més, la necessitat d'estendre transversalment el pensament ecologista i la sostenibilitat als diversos espais orgànics i polítics on ens trobem.

</amendable>
</amendable-section>

<amendable-section id="2_3_6" title="2.3.6. Entitats que defensen la diversitat" level="4">
<amendable id="2_3_6_1">

En matèria de diversitat LGTBI+ pensem que els col·lectius que més s'apropen als nostres valors són **LAMBDA i Diversitat**. Hem d'acompanyar estes organitzacions a tots els actes i activitats que convoquen, així com les concentracions o manifestacions. Entenem que també són unes entitats on poder reflectir-nos per a redactar argumentari. Així mateix, també existeixen nombroses entitats locals i comarcals de defensa dels drets LGTBI amb qui també podem treballar territorialment.

</amendable>
</amendable-section>
</amendable-section>
</amendable-section>
<amendable-section id="3" title="3. Estratègia comunicativa">

<amendable id="3_0_1">

Als nostres dies, la comunicació política s’ha convertit en un element essencial en la política i sovint, l’èxit o fracàs d’un partit o una candidatura gira entorn de la seua capacitat comunicativa. Allò que no es comunica, no existeix.

</amendable>

<amendable id="3_0_2">

En els últims anys, la política s'ha emmarcat en un espai en què les idees que defensen els partits no són l'únic element que determina que la ciutadania es decidisca per votar una opció o altra. Qui defensa aquestes idees i la forma en què ho fa a través de la comunicació política s'ha convertit en part fonamental d'aquest procés electoral. Quan els ideals d'un partit no calen en la ciutadania per males estratègies de comunicació política, l'element originari en què s'ha basat tradicionalment la política, que seria l'ideari defensat, queda en un segon pla. D'aquesta manera, les estratègies de comunicació política juguen un paper fonamental en els rols que desenvolupen els partits polítics en les democràcies.

</amendable>
<amendable id="3_0_3">

L'estratègia comunicativa i la imatge que es transmet s’ha de tractar conjuntament amb el convenciment i els principis ideològics que li donen forma, evitant fer campanyes buides de contingut polític.

</amendable>
<amendable id="3_0_31">

L'activitat política s'haurà de coordinar, per tant, amb l'acció comunicativa perquè el pensament polític de Joves PV tinga la major i millor difusió possible.

</amendable>
<amendable id="3_0_4">

A més, si bé Joves PV no contempla l'objectiu de presentar-se com a organització a unes eleccions, i centra gran part del seu esforç en construir un espai de participació i creixement, la finalitat electoral li és intrínseca com a organització política i com a secció juvenil d'un partit polític, que pretén ser una eina transformadora de la societat per mitjà del govern de les institucions del seu País. Per això, les finalitats comunicatives no se centraran solament en la difusió de l'activitat amb l'objectiu de la mera supervivència com a organització, sinó també en la voluntat del convenciment d'una majoria de la societat que permeta les transformacions socials que defensa.

</amendable>
<amendable id="3_0_5">

A més, si bé Joves PV no contempla l'objectiu de presentar-se com a organització a unes eleccions, i centra gran part del seu esforç en construir un espai de participació i creixement, la finalitat electoral li és intrínseca com a organització política i com a secció juvenil d'un partit polític, que pretén ser una eina transformadora de la societat per mitjà del govern de les institucions del seu País. Per això, les finalitats comunicatives no se centraran solament en la difusió de l'activitat, sinó també en la voluntat del convenciment d'una majoria de la societat que permeta les transformacions socials que defensa.

</amendable>
<amendable id="3_0_6">

Per a tot això, caldrà tindre en compte que la comunicació és un procés dinàmic i en transformació continuada, a què haurem d'adaptar-nos i en què la innovació serà una de les qüestions claus.

</amendable>
<amendable id="3_0_7">

De fet, el paper de les persones joves en la comunicació és més que important. Per això, Joves PV ha de ser una organització referent en les estratègies comunicatives. Però, aquest fet també ens ha de fer pensar en la capacitat que tenim respecte a Més i a Compromís: si les persones joves som les més capacitades per a la transformació comunicativa, serà lògic que ocupem llocs de responsabilitat o d'aportació en aquest sentit. Per això hem de ser capaces de proposar i aplicar canvis en les comunicacions del partit, la coalició, les institucions i els nostres lideratges.

</amendable>
<amendable id="3_0_8">

Per tot això, proposem que les estratègies de comunicació de Joves PV seguisquen el camí de la professionalització de l'acció comunicativa i l'amplificació del seu impacte.

</amendable>
<amendable id="3_0_9">

Caldrà emprar Tiktok, una aplicació a l’avantguarda quant a comunicació i entreteniment. L’estratègia es dividirà en dos eixos: el primer, **crear contingut per als dies més simbòlics i importants** de la nostra organització, com són el 8M, 9 d’octubre, el 25 de novembre o l’Orgull, entre d’altres, on sí que s’han de fer vídeos amb un nivell i una qualitat professional i, el segon eix serà apostar per **la comunicació diària o, en el seu defecte, diverses publicacions setmanals**, a través de la xarxa esmentada amb vídeos de contingut polític d’actualitat o per fer oposició aprofitant les nostres diputades, regidores i alcaldes.

</amendable>
<amendable id="3_0_10">

A més a més, caldrà una coordinació activa entre l’àrea de Comunicació de la Coordinadora Nacional de Joves PV i els tècnics de Comunicació del Més i Compromís per afavorir el treball i combinar les estratègies comunicatives de cada un.

</amendable>
<amendable id="3_0_11">

Per tindre l'impacte més gran possible i tindre un major abast caldrà fer publicacions conjuntes amb els càrrecs públics de Joves PV i de Compromís amb els quals possibilitarà una major difusió.

</amendable>
<amendable-section id="3_1" title="3.1. Professionalització" level="3">

<amendable id="3_1_1">

Serà un objectiu fonamental de Joves PV estar a l'**avantguarda de les noves tendències comunicatives**. I per a això cal tindre en compte la varietat de mitjans de comunicació que, hui dia, existeixen.

</amendable>
<amendable id="3_1_2">

D'una banda, els mitjans elegits per a llançar campanyes i missatges polítics han anat variant els últims anys, ja que, per exemple, la premsa o la televisió ja no tenen el mateix públic que tenien abans. L'aposta més forta i més nova són, aleshores, les xarxes socials.

</amendable>
<amendable id="3_1_3">

És evident que les xarxes tenen la màxima importància per a nosaltres, sobretot perquè també la tenen per a les persones joves. En general, no dediquem més de 15 segons a visualitzar una publicació d'Instagram, ni llegim un fil de Twitter, llevat que el contingut tinga esquers inicials que ens atraguen a continuar. Per això, cal **apostar per la immediatesa i la brevetat** i complir la regla de **no generar contingut de més de 15 segons** (sobretot a Twitter i Instagram) i que siga **visualment cridaner** sense haver de fer zoom o esperar que es carregue i es reproduïsca.

</amendable>
<amendable id="3_1_4">

De la mateixa manera, s’ha d'anar amb compte amb la "política del tuit", ja que entenem la comunicació i el llenguatge com un instrument imprescindible per al diàleg, la participació i la convivència democràtica, i per tant caldrà mantindre un equilibri entre els 280 caràcters o 15 segons i la comunicació d'idees més extensa. I també caldrà mantindre certa comunicació en mitjans tradicionals, malgrat la pèrdua de lectors i televidents, perquè els continuem considerant eines imprescindibles per a la democratització de la informació, sobretot si són públics, i, per què no, per a fer-nos valdre com a joventut a la resta de la societat (de més edat) que encara continua fent-los servir.

</amendable>
<amendable id="3_1_5">

Caldrà tindre en compte l'auge de noves xarxes socials o ferramentes emergents en xarxes no tan noves. És el cas de **TikTok** i de **Reels d'Instagram**.

</amendable>
<amendable id="3_1_6">

D'altra banda, la política s'aproxima a les xarxes socials d'una forma poc eficient, confonent la modulació del missatge i creuant audiències. És fàcil trobar missatges creuats en xarxes socials que no els correspon i dirigits a un públic que ni tan sols és potencial usuari d'eixa xarxa social. Açò ocorre per exemple quan s'accedeix al perfil d'un partit polític en Facebook i en Twitter i el contingut és exactament el mateix, que s'ha copiat i pegat el post i la mateixa selecció de fotos sobre l'acte de torn. Per això, serà clau l'**adequació i adaptació del missatge** a cada xarxa social, tenint en compte els formats i els públics.

</amendable>
<amendable id="3_1_7">

De fet, l'**anàlisi del públic a qui va dirigit el missatge** serà una de les qüestions fonamentals per a l'èxit d’aquest. Mentrestant, s'ha de tindre en compte que cada xarxa aplega a públics d'edats diferents, també cal considerar que n'hi ha públics molt diversos en gustos que **caldrà estudiar i segmentar** segons les dades que tenim —edat, gènere, ubicació i interessos— per a aterrar el missatge el màxim possible.

</amendable>
<amendable id="3_1_8">

I una vegada segmentada la comunicació, és fàcil passar a **aplicar estratègies de publicitat pagada a les xarxes socials**, amb públics concrets, i, seguint totes les directrius marcades per les xarxes socials quant als formats i els estils més recomanats per a les publicacions promocionades, aconseguir amplificar exponencialment l'impacte de les nostres comunicacions (sobretot si l'objectiu d'aquestes és fer-les virals).

</amendable>
<amendable id="3_1_9">

Per tot això, cal **continuar apostant per l'assessorament de perfils professionals en l'acció comunicativa**. Es parla de **professionalització** quan la comunicació, incloent-hi l'administració i generació de continguts de xarxes socials, està en mans de professionals. Aquesta professionalització de la comunicació en política, propicia que cada proposta, cada política, cada llei, cada candidat/a que pretenga obtindre el suport de l'opinió pública és un producte, i com a tal deu ser perfilat fins al més mínim detall i sotmés a un procés de *branding*.

</amendable>
<amendable id="3_1_10">

De fet, serà imprescindible valorar quin paper juguen els nostres lideratges en les comunicacions. Joves PV creu en els lideratges compartits i transformacionals, i per això haurà de jugar de manera equilibrada entre la promoció del caràcter compartit del lideratge, per mitjà de la visibilització del màxim de persones membres i persones que compten amb un càrrec orgànic, siga en les Corts, Diputacions o Ajuntaments, amb la projecció de persones que s'elegisquen per a representar a l'organització en espais de responsabilitat i de presa de decisions.

</amendable>
<amendable id="3_1_11">

I, malgrat la voluntat de professionalització, cal ser conscients que no tenim diners il·limitats per a contractar personal tècnic que ens assistisca ni professionals o empreses externes que ens ajuden de manera continuada o per a complir amb tots els objectius que ens marquem. Per això, una bona estratègia serà **apostar perquè gent professional de la comunicació** (des dels seus diversos vessants) **se sume a Joves PV**, de manera que puguen desenvolupar tasques voluntàries de coordinació i aportació a l'estratègia comunicativa de l'organització.

</amendable>
<amendable id="3_1_12">

Finalment, **hem d'apostar per una producció comunicativa tàctica i estètica**. La tàctica i l'estètica seran dos elements fonamentals per a l'èxit de les estratègies comunicatives, també les implementades en la producció o la materialització d'elements comunicatius. D'una banda, cal buscar els millors moments, els millors llocs, els millors missatges i els millors continguts perquè les comunicacions, les accions i els actes tinguen com més impacte millor. I d'altra banda, cal perfilar els millors estils, les millors composicions, els millors elements, els millors colors i les millors tipografies perquè l'impacte siga com més positiu millor.

</amendable>
<amendable id="3_1_13">

Cal destacar que, des de Joves PV hi ha ferramentes a disposició dels col·lectius comarcals i locals per facilitat la coordinació en xarxes socials: les targes. És important destacar que el seu ús transmet harmonització, donat que aquestes targes compten amb un estil que respecta el Manual d’identitat visual de la nostra organització i segueix una línia gràfica. Aquestes targes s’han de **modificar i adaptar-les anualment a les tendències del moment** per tal que no queden antiquades. És per això que cal incidir en mantenir el seu ús. 

</amendable>
<amendable id="3_1_14">

Altres de les alternatives que utilitzen molts col·lectius és fer dissenys propis. Per mantenir l’estil de Joves PV, aquests dissenys haurien d’estar aprovats per l’àrea de comunicació de la coordinadora, per tal de supervisar que l’ús dels logotips i colors són correctes, sempre que siga necessari. A més, altres de les opcions que poden servir als col·lectius és crear una carpeta compartida amb recursos, per exemples, dissenys en formats editables per poder adaptar-los a les necessitats de cada col·lectiu.

</amendable>
<amendable id="3_1_15">

En aquest sentit, i tal com s’ha comentat, seria necessari crear PEC (Pla d’Estratègia de Comunicació) adaptat que vaja actualitzant-se cada diversos anys, donat que l’esfera comunicativa i les formes de comunicar canvien cada vegada més ràpid i s’ha de conéixer com es desenvolupa el panorama comunicatiu i quines són les tendències amb les quals volem i podems arribar al nostre target, és a dir, el grup de persones als que ens volem dirigir. El paper d’aquest PEC serà acordar una sèrie d’objectius comunicatius i que complisquen la regla SMART (específic, mesurable, assolible, realista i limitat en el temps) per tal d’elegir l'estratègia que més s'adeqüe per aconseguir-los. De la mateixa manera, aquest PEC haurà de comptar amb les mètriques per tal de valorar si l’objectiu ha estat aconseguit o no, i conéixer les causes.

</amendable>
</amendable-section>

<amendable-section id="3_2" title="3.2. Amplificació" level="3">

<amendable id="3_2_1">

L'objectiu de la majoria d'estratègies comunicatives rau en la necessitat d'arribar a com més persones millor. Sobretot en els casos en què les comunicacions es preparen per a arribar a públics concrets i menuts, és necessari disposar de xarxes de persones entre les quals trobar el teu públic seleccionat. Per això, serà un objectiu intrínsec, no sols augmentar el nombre de seguidors i seguidores en les xarxes socials, sinó **augmentar l’abast de les publicacions o engagement**, és a dir, és la regla que mesura el nombre de visualitzacions i la interacció. En altres paraules, com més abast tinga la publicació, millor serà la projecció dels nostres perfils en les xarxes socials.

</amendable>
<amendable id="3_2_2">

Cal tindre clar que hui dia no és tan important els seguidors o els m’agrada que una publicació puga arribar a tindre, sinó com hem comentat, l’abast d’aquestes. Per això, cal centrar-se a aconseguir arribar a la quantitat més gran de gent possible, regint-se, per tant, en les interaccions, com la quantitat de  compartits o de perfils que les visiten.  

</amendable>
<amendable id="3_2_3">

A més a més, una conseqüència indirecta d’un major impacte serà el creixement dels seguidors i els m’agrada, és a dir, enfocar-se en aquestes i aconseguir augmentar-les, farà que el suport del compte també puge. No obstant això, un número no defineix la qualitat de les publicacions que es fa, per aquest motiu, els seguidors i els m’agrada no poden ser una bona ferramenta per a conéixer com estan funcionant les publicacions i el que les tendències comunicatives del moment ens demanen, la qual cosa sí que es podrà estudiar amb les interaccions.

</amendable>
<amendable id="3_2_4">

La qüestió està clara: com més atractiu i com més viral siga el contingut publicat, més gent acabarà sumant-se com a seguidora de les nostres xarxes. Es tractarà, aleshores, de crear **continguts amb la tàctica i l'estètica** prèviament exposades, seguint sempre el manual d'identitat visual corporativa quan siga necessari. L'objectiu: aconseguir que compartisquen el contingut com més persones millor, ja no per obligació (la nostra pròpia militància), sinó per identificació. 

</amendable>
<amendable id="3_2_5">

També podem fer servir altres **estratègies que ajuden a la identificació amb els nostres comptes**, amb reclams perquè la gent vulga clicar "seguir", com usar imatges de persones (que mostren proximitat i tracte entre iguals), combinar les fotografies reals amb composicions dissenyades, mostrar naturalitat en l'ús de les xarxes (equilibrant l'estètica de les publicacions "preparades" amb la improvisació), o usar imatges amb capacitat de moure a la gent (de fer-la sentir coses).

</amendable>
<amendable id="3_2_6">

A més, també cal considerar les xarxes socials com una via important per al creixement de militància de Joves PV. Com més joves ens seguisquen, més possibilitats n'hi haurà que se sumen a la nostra organització. Per això, també caldrà tindre en compte la **capacitat de contacte** que tenim **amb els nostres seguidors i les nostres seguidores** i aprofitar-la, explorant els seus interessos, interactuant, fent-les partícips d'accions comunicatives, o convidant-les a participar en actes i activitats.

</amendable>
<amendable id="3_2_7">

També caldrà tindre en compte en aquest aspecte les noves xarxes socials o ferramentes emergents en xarxes no tan noves. És el cas de TikTok i de Reels d'Instagram, **augmentant considerablement el contingut en aquestes**.

</amendable>
<amendable id="3_2_8">

Per una part, els xiquets i adolescents, amb edats entre els 12 i els 17 anys, han triat **TikTok** com la seua xarxa social preferida; els joves (entre els 18 i els 34) es decanten per **Instagram** i a partir d'eixa edat WhatsApp ja no troba rival, segons l’estudi anual IAB Spain sobre les xarxes socials del 2023.

</amendable>
<amendable id="3_2_9">

**Instagram** és una xarxa en constant actualització, que va canviant els seus paràmetres de publicitat, o **algoritmes**, que s'han d'anar descobrint i estudiant per tal d'optimitzar al màxim el seu ús (durada de vídeos, proporció de publicacions, maneres de compartir el contingut.). A més a més, en aquesta xarxa va aparéixer una altra modalitat de publicació anomenada **Reels** com una ferramenta sorgida a conseqüència de la "moda TikTok", amb una duració màxima d’un minut, però que no s'usa tant per al mimetisme com per a mostrar contingut de vídeo curt, amb capacitat per a arribar a molta més gent (gràcies als algoritmes previstos) i, moltes vegades, associat a fils musicals en tendència.  

</amendable>
<amendable id="3_2_10">

Per l'altra part, trobem **TikTok** com la xarxa més emergent dels últims anys, amb una crescuda exponencial des de l'esclat de la pandèmia mundial de la COVID-19, sobretot entre les persones més joves, de 13 a 20 anys. Per tant, TikTok ens hauria de permetre connectar amb aquest públic, que podria ser el relleu i el futur de la nostra organització. De fet, la comunicació política ja s'ha endinsat en aquest món. Si les persones més joves estan a TikTok, allà també hem d'estudiar el llançament de missatges; això sí, sempre dins del codi que s'usen en aquesta xarxa social més informal i, sobretot, sense fer posar en ridícul aquesta organització.

</amendable>
<amendable id="3_2_11">

TikTok es caracteritza per la brevetat dels continguts, la immediatesa d'ús i consum, la viralitat, l'amateurisme, la música, l'humor, la paròdia i els "challenges". Entre els continguts més exitosos es troben actualment: usuaris o usuàries que es graven fent playback d'una cançó de moda (o ballant-la), "challenges" o desafiaments que es tornen virals, o continguts humorístics de fragments d'àudio que es reutilitzen per tendència. Es tracta, per tant, de continguts que no estem acostumats a crear, que se n'ixen del to usual. En aquesta xarxa podem trobar altres organitzacions com NNGG, Jóvenes_mm, apostant també per aquests vídeos breus, concisos i amb to més informal, tal com s’ha comentat.

</amendable>
<amendable id="3_2_12">

Per això **caldrà crear un estil propi**, amb continguts especialment pensats per a aparéixer ací. No es tracta de replicar un vídeo que compartim prèviament a Instagram, perquè els registres són diferents. Segurament, el més fàcil serà posar a treballar en aquesta línia estratègica a persones de la nostra organització amb el perfil de públic de TikTok, que l'usen sovint, i que tinguen més idees per a fer-lo servir.

</amendable>
<amendable id="3_2_13">

En últim lloc, en la línia de no abandonar la relació amb els mitjans tradicionals, caldrà apostar per **aparéixer més als mitjans de comunicació**. En aquest sentit, l'aposta per tindre bons contactes amb els mitjans valencians més llegits, vistos i escoltats, i també amb mitjans locals, afavorirà la nostra capacitat d'aparéixer per mitjà de notes de premsa, articles d'opinió, tertúlies, notícies o altres programes. És important recalcar que una persona que es troba a les institucions pot tindre més facilitat per aparéixer en aquests canals, per la qual cosa s’ha de potenciar des de la nostra organització. Caldrà, també, aprofitar aquesta presència com a suport de la nostra acció política en la comunicació en les xarxes socials.

</amendable>
</amendable-section>

<amendable-section id="3_3" title="3.3. Actualització de la pàgina web" level="3">

<amendable id="3_3_1">

Cal tindre en compte que no sols s’ha d’apostar per les xarxes socials o mitjans de comunicació. En aquest aspecte, és important tindre un web amb informació rellevant i actualitzada. Aquesta web és el lloc d’aterratge on arriben aquelles persones que s’interessen per conéixer més la nostra organització.

</amendable>
<amendable id="3_3_2">

En aquest sentit, des de l’àrea de comunicació s’ha d’aprofitar aquesta ferramenta. Una de les maneres en dur-ho a terme és **actualitzant la informació en les diferents seccions, així com les imatges i vídeos**. De la mateixa manera, els diferents col·lectius, siguen comarcals o locals, han de tindre un espai on publicar i compartir diferents notícies, ja siga accedint a la pàgina web amb un usuari i una contrasenya o mitjançant alguna persona responsable de la Coordinadora Comarcal. 

</amendable>
<amendable id="3_3_3">

La pàgina web, a més a més, és un canal que ha de servir per millor la comunicació externa, però també tendeix a millorar la comunicació interna, interessant-nos i compartint diferents notícies, activitats i esdeveniments o articles d’opinió, creant així una secció semblant a un diari propi.

</amendable>
<amendable id="3_3_4">

Cal saber que una pàgina web desactualitzada pot projectar una imatge negativa i de desinterés, per la qual cosa, mantenint-la actualitzada podem mostrar el compromís i serietat que volem que reflectisca la nostra organització.

</amendable>
</amendable-section>
</amendable-section>

<amendable-section id="4" title="4. Estratègia electoral">
<amendable id="4_0_1">

Compromís va arribar a les eleccions autonòmiques de 2015 amb l'objectiu d'il·lusionar i implicar tothom amb la idea d'un País Valencià valent, combatiu i social. Els primers quatre anys de força parlamentària i de govern a la Generalitat Valenciana van servir per a sanejar les institucions valencianes, revertir la desfeta del PP i engegar polítiques socials i projectes ambiciosos amb la mirada posada a llarg termini, però també a curt termini i en les accions i vivències diàries i quotidianes.

</amendable>
<amendable id="4_0_2">

L'any 2019, malgrat el complicat i desafortunat context electoral del mes d'abril, va servir per a consolidar el govern del canvi. Aquesta vegada Compromís va acudir a les urnes amb un programa de govern ambiciós en l'àmbit de la joventut, especialment, pel treball de formulació, debat social i consens de propostes liderat, majoritàriament, per Joves PV.

</amendable>
<amendable id="4_0_3">

El 2023 Joves PV s’ha enfrontat a tres eleccions, les autonòmiques i municipals del 28 de maig, i a les generals del 23 de juny. En el primer cas, la nostra organització s’ha erigit en peça clau tant a l’àmbit de la logística, com de la presència i de la comunicació. **La força jove ha demostrat no solament ser un dels motors de Compromís**, sinó que el vot jove ha estat clau per mantenir la representativitat en molts municipis i incrementant-se també el nombre de representants menors de 30 anys a les institucions. 

</amendable>
<amendable id="4_0_4">

Com déiem, ja hem repetit, si bé Joves PV no contempla l'objectiu de presentar-se com a organització a unes eleccions, la finalitat electoral li és intrínseca com a secció juvenil d'un partit polític, d’ací la importància de les relacions amb Més (vore punt. 2.1.)

</amendable>
<amendable id="4_0_5">

En aquest període fins al 2024, tindran lloc les eleccions al Parlament Europeu i Joves PV ha de saber integrar-se i participar de manera activa dins de la campanya per saber captar el vot jove, mostrant la utilitat del vot a Compromís com un vot que defensa els interessos de la joventut, responsable i atractiu. 

</amendable>
<amendable id="4_0_6">

Així mateix, ara no cap una explicació en profunditat de les estratègies electorals que es desenvoluparan d'ací a quatre anys, però es mantenen els objectius marcats per l’anterior ponència estratègica 2022. Ara, **els nostres esforços se centraran en el procés europeu i les relacions amb L’EFAY que ens proporcionen una millor representació**.

</amendable>
</amendable-section>
</amendable-section>

<amendable-section id="5" title="5. Estratègia institucional">
<amendable id="5_0_1">

Després de les eleccions municipals i autonòmiques Joves PV compta amb 73 regidores i regidors, 7 alcaldies, 2 diputades a corts i 1 diputada provincial. Hem millorat considerablement la nostra presència a les institucions, respecte de les eleccions 2019, la qual cosa demostra la força que hem pres als col·lectius i les institucions. 

</amendable>
<amendable id="5_0_2">

Cal destacar la presència de dos diputats a les Corts per la circumscripció d’Alacant i de València i una diputada provincial a Castelló. Això demostra que tant des de Joves PV, com des del Més, hi ha una ferma aposta per tal que els interessos de la joventut estiguen representats i defensats en primera persona. 

</amendable>
<amendable id="5_0_3">

Si la població valenciana entre 19 i 30 anys representa un 10,39% del total, a les Corts Valencianes, representada per 99 diputats, sols hi ha cinc diputades joves d’entre 18 i 30 anys, entre elles un de VOX, dos del Partit Popular i dos de Compromís. Més compta amb 9 escons al parlament valencià, dels quals dos són joves. Per primera vegada, Joves PV compta un diputat i una diputada a les Corts Valencianes. Cal assenyalar que durant la passada legislatura, Més va tindre un membre de Joves PV a les Corts quan altra diputada va renunciar a la seua acta cap a la meitat de legislatura.

</amendable>
<amendable id="5_0_4">

D’altra banda, també tenim x persones eventuals als diferents ajuntaments on Compromís té presència, per la qual cosa, es pot afirmar que Joves PV és, actualment, una força municipalista.

</amendable>
<amendable id="5_0_5">

De la mateixa manera, tenim dues persones de Joves PV treballant com a personal eventual a la Diputació de Castelló i a la d'Alacant.

</amendable>
<amendable id="5_0_6">

També és important que Joves PV es mantinga vinculat a l'activitat del Congrés. Per això ens hauríem de plantejar la possibilitat d'estar representades per un diputat o una diputada jove, o almenys pròxim als posicionaments polítics de Joves PV. De moment, comptem amb dues persones treballant a Madrid, una al Congrés dels Diputats i altra al Senat. 

</amendable>
<amendable id="5_0_7">

Finalment, no tenim representació ni presència al Parlament Europeu, però mantenim connexió amb els espais vinculats al mateix amb una persona treballant en l'EFA i ocupem llocs tant en el Bureau de l'EFA com de l'EFAY.

</amendable>
<amendable id="5_0_8">

En aquest sentit, cal destacar que el juny de 2024 se celebraran eleccions al Parlament Europeu i, per la qual cosa, des de Joves PV s’ha de treballar perquè algun membre de la nostra organització puga estar present a les llistes electorals en llocs d’eixida o prop d’aquests llocs. 

</amendable>
<amendable id="5_0_9">

Tota aquesta xarxa institucional, per tant, ha de comptar amb una estratègia institucional que ha d'estar coordinada i que depén de la Coordinadora Nacional de Joves PV, la qual haurà de promoure la creació d'espais de coordinació política entre els càrrecs i el personal eventual jove d'institucions com les Corts, les Diputacions o els ajuntaments amb els òrgans de direcció de Joves PV.

</amendable>
<amendable-section id="5_1" title="5.1. Coordinació municipal" level="3">

<amendable id="5_1_1">

Després de les eleccions de 2023 es va realitzar un important treball d'identificació de les persones joves regidores tant de govern com d'oposició, als nostres ajuntaments i es va crear un **grup de Whatsapp** com una xarxa de connexió on es comparteixen necessitats, dubtes, reflexions sobre la tasca diària, posicionaments conjunts, bones pràctiques, etc. Aquest grup s'ha de continuar dinamitzant i s'ha de treballar per dotar-lo de contingut, sentit i treball conjunt i estratègic i, d'aquesta forma, poder teixir una xarxa municipalista per augmentar i activar la coordinació institucional en l'àmbit municipal.

</amendable>
<amendable id="5_1_2">

També s'ha de continuar apostant per la **Trobada Municipalista** com a espai amable, de compartir experiències, d'aprendre i fer xarxa per a afrontar tots els reptes que tenim en aquesta legislatura. 

</amendable>
<amendable id="5_1_3">

Per acabar, la formació de les persones regidores juga un paper molt important i Joves PV ha de procurar-la, tant per a les persones amb responsabilitats de govern com per a les persones que han de desenvolupar les tasques d'oposició. Així, i en col·laboració amb el Més, s’han elaborat jornades de formació per a regidores. No obstant això, caldria un pla de formació més específic o establir trobades municipalistes on es tracten temes i/o problemàtiques concretes (estatuts dels membres de les corporacions locals, grups polítics, elecció de l'alcalde/ssa, qüestions pràctiques sobre la sessió constitutiva i organitzativa, àrees de govern i delegacions, règim de funcionament de la Junta de Govern, Comissions Informatives i Ple, competències dels ajuntaments…)

</amendable-section>
<amendable-section id="5_2" title="5.2. Coordinació supramunicipal" level="3">

<amendable id="5_2_1">

Donada la situació política en la qual ens trobem, la coordinació supramunicipal ha de passar necessàriament per les diputades en Les Corts Valencianes i la diputada provincial a Castelló. 

</amendable>
<amendable id="5_2_2">

Com que comptem amb càrrecs de Joves PV a les tres circumscripcions, la coordinació en matèria de joventut també pot estar dirigida territorialment, per tal de ser més eficients. 

</amendable>
<amendable id="5_2_3">

Tanmateix, la coordinació supramunicipal, no depén exclusivament dels càrrecs de Joves PV, sinó que també hem de fer valdre la resta de càrrecs per tal de desenvolupar polítiques de joventuts perquè són transversals. 

</amendable>
</amendable-section>
</amendable-section>

<amendable-section id="6" title="Annex. Objectius estratègics">
<amendable id="6_0_1">

Al llarg d'aquesta Ponència Estratègia s'han descrit, organitzats en àmbits de treball, una sèrie d'objectius estratègics. Aquests són els reptes a què hauria de fer front la nostra organització des d'ara i fins als pròxims anys. Per a facilitar-ne la lectura, disposem a continuació el llistat d'objectius marcats.

</amendable>
<amendable id="6_0_2" title="Estratègia orgànica">

1. Conquistar les zones blanques de militància: constituint col·lectius en totes les comarques.
2. Augmentar i mantindre la militància de dones mantenint la paritat del 50% i la de persones trans i no binàries.
3. Augmentar i mantindre la militància menor de 22 anys per a renovar el cens que va jubilant-se.
4. Augmentar el nombre de col·lectius locals i el seu paper involucrador.
5. Consolidar Joves PV com una xarxa de suport, aprenentatge i identitat col·lectiva.
6. Acollir degudament a la militància per a implicar-la personalment i políticament.
7. Continuar apostant pel model de trobades com a model d'èxit d'acollida, dinamització, debat i formació.
8. Millorar la participació en les assemblees a través de la transparència apropant les institucions a la militància.
9. Aconseguir que la militància participe més activament en els col·lectius locals de Compromís.
10. Convertir Joves PV en una escola de formació.
11. Fer de Joves PV un espai ecofriendly aplicant el Pla de Sostenibilitat.
12. Fer de Joves PV un espai igualitari i divers.
13. Millorar la comunicació interna i la coordinació entre la coordinadora nacional, la militància, les comarques i els col·lectius locals.
14. Treballar la cohesió interna per a garantir la unitat d'acció.


</amendable>
<amendable id="6_0_3" title="Estratègia política">

1. Determinar estratègies i objectius per a cada línia ideològica: esquerra, joventut, valencianisme, ecologisme, igualtat i antifeixisme.
2. Construir un discurs que traspasse els límits de les institucions posant el focus en les problemàtiques que afecten les joves.
3. Treballar juntament amb les entitats socials per a crear un espai de retroalimentació.
4. Consolidar les relacions orgàniques amb Més.
5. Tindre clar què volem de Compromís.
6. Fer-nos visibles per a més col·lectius ampliant el discurs a les joves treballadores .
7. Mantindre una xarxa d'aliades que remen al nostre costat en la mateixa direcció.
8. Fer de Joves PV l'organització de referència en la defensa dels drets de les persones joves, dels interessos valencians, de la igualtat d'oportunitats i de la classe treballadora.
9. Continuar tenint una persona representant a la Comissió Permanent del Consell Valencià de la Joventut i augmentar la nostra presència en els consells locals de la joventut.
10. Fer de Joves PV l'organització de referència en la lluita contra l'emergència climàtica, el patriarcat i els discursos d'odi.
11. Establir i augmentar vincles amb altres organitzacions internacionals sobiranistes.


</amendable>
<amendable id="6_0_4" title="Estratègia comunicativa">

1. Estar a l'avantguarda de les noves tendències comunicatives, investigant sobre aquestes i adaptant els nostres discursos i publicacions a cada xarxa social
2. Continuar apostant per l'assessorament de perfils professionals en l'acció comunicativa.
3. Apostar per una producció comunicativa tàctica i estètica
4. Augmentar la interacció de les publicacions a xarxes socials i utilitzar mètriques per conéixer el seu funcionament.
5. Augmentar el contingut en xarxes de gran impacte, com TikTok i Instagram
6. Aparéixer més als mitjans de comunicació, i fer-ne ressò en les distintes xarxes socials.
7. Tindre retroalimentació entre l’organització i els càrrecs electes i visibles per augmentar la presència i visibilitat en els diferents canals.
8. Generar contingut polític tant d’oposició com de propostes.
9. Mantindre actualitzades les targes segons les tendències actuals i crear-ne de noves.
10. Crear un PEC adaptat per tal de conéixer les tendències comunicatives i de la competència per establir estratègies vàlides.
11. Mantindre unes targes actualitzades.
12. Mantindre un lloc web actualitzat i a l’abast de les comarques.


</amendable>
<amendable id="6_0_5" title="Estratègia electoral">

1. Mantenir el màxim nombre de pobles amb persones joves en les llistes electorals municipals de cara a les properes eleccions.
2. Apostar en tots els processos electorals pels lideratges joves per a encapçalar llistes electorals municipals.
3. Treballar lideratges perquè siguen futures candidats/es.
4. Assegurar les polítiques de joventut i la perspectiva juvenil en els programes electorals de Compromís.
5. Formar i donar suport als regidors/es joves de cada poble
6. Superar l'actual nombre de regidors/es electes.
7. Consolidar i augmentar el vot de les persones joves a Compromís.
8. Mantenir la participació dels regidors i les regidores de Joves PV en les diputacions provincials.
9. Apostar per les persones joves per als càrrecs de govern de la Generalitat Valenciana.
10. Apostar per les persones joves per a l'assessorament dels càrrecs institucionals en tots els àmbits.
11. Aprofitar les relacions amb l’EFAY per tal d’aconseguir una major representativitat a escala europea


</amendable>
<amendable id="6_0_6" title="Estratègia institucional">

1. Formar les noves persones joves regidores en qüestions específiques i fomentar la trobada municipalista.
2. Augmentar i activar la coordinació institucional en l'àmbit municipal creant un directori de propostes.
3. Crear una coordinació institucional en l'àmbit supramunicipal mitjançant espais de treball conjunt.
4. Coordinar el disseny, la planificació i el desenvolupament de les polítiques de joventut amb els càrrecs de Més i Compromís.

</amendable>
</amendable-section>
